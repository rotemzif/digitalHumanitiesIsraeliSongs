מישהו חיכה לך בחוץ
הוא לא דיבר רק הביט בך בשקט
מישהו חיכה לך בחוץ
בלילות ארוכים ללא סוף
לילה ויום בשרב ובקור
הוא עמד וחיכה לך בשקט
גם אם הלכת הוא ידע היא תחזור
וחיכה לך בין חושך לאור
מישהו עוד מחכה לך בחוץ
מחכה למבט או חיוך
הוא יודע שאיננו נחוץ
אך עודו מחכה לך בחוץ
מישהו חיכה לך בחוץ
את לעברו לא הפנית את עינייך
מישהו חיכה לך בחוץ
כמו העץ העומד מול ביתך
כך הוא עמד וחיפש רק מבט
הוא עמד וחיכה לך בשקט
עברת לידו כאשר שם עמד
מעולם לא היית כאן לבד
מישהו עוד מחכה לך בחוץ...
מישהו חיכה לך בחוץ
עדיין עומד הוא מביט בך כל ערב
מישהו חיכה לך בחוץ
זה אני שעודי מחכה
כך כמו העץ, כמו הרחוב, הפנס
יום ולילה אחכה לך בשקט
בבואך בצאתך אם חזרת או הלכת
לעולם לא תהיי כאן לבד
מישהו עוד מחכה לך בחוץ...
