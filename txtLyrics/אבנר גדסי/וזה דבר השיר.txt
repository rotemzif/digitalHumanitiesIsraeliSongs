בקול חרישי, דבר אישי
דבר אישי מאוד
למצוא מילה, שלא נוצלה
למצוא... עיצוב ואות
בצחוק שוטף ומלטף
ומלטף כל כך
למצוא מובן, בהיר לבן
לשיר ישן נשכח
למצוא מילים ללא כללים
בלי כתיב ובלי תחביר
למצוא צלילים ללא כלים
וזהו דבר השיר
למצוא צלילים ללא כלים
וזהו דבר השיר.
מילה שקופה, מילה יפה
שאין בה עוד שימוש
בצליל חדש מתוק מדבש
שבלבבי כמוס
לאמר דבר, שלא דובר
אף פעם לפני
מילה אחת שלי בלבד
תצא מתוך שפתי
למצוא מילים ללא כללים...
וכשבסוף אותך אצלוף
בספר חרוזי
יהי שלך
יהיה רק לך
קבלי אותה בשי
למצוא מילים ללא כללים...
וזהו דבר השיר.
