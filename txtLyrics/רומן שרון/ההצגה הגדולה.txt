המסך עולה עם שחר
כל במה גדולה מאוד
עגולה ומסתובבת 
ושטופה באור ורוד 
הצגה שלא נגמרת 
איש אינו מבין כיצד
אך הכל נוטלים בה חלק
וצופה בה רק אחד 
הצגה שיש בה קצב
מעורר ורצחני
סיפורי שמחה ועצב
על עשיר ועל עני
עלילה קצת מסובכת 
ותמונה בתוך תמונה
אך ידו של הבמאי כבר
מנוסה ואמונה
באנו הנה בלי לדעת 
במסע ארוך לילי
כל אחד קיבל רק רגע
רגע לך ורגע לי
ואולי אולי נצליח
להפריח שתי יונים
ואולי לתרום ביחד 
כמה שחקנים קטנים
אם ההצגה צולעת 
הוא מרעיד את הבמה
משלח אש אוכלת
ומזמין את השממה
לא כדאי להתחכם לו
ולפרוס את העוגה
הוא עלול להתרגז ו..
להוריד עוד הצגה
כולנו בכף ידו
כולנו ברוב חסדו
אתה אני ואת 
כולנו רגע קט
בהצגה גדולה
