אל תבכי, סינדרלה,
אם הלכת לשחק
והשארת את הנעל ברחוב.
נגבי דמעתך,
חייכי מול הראי,
כי לכל אגדה יש סוף טוב.
עוד מעט הוא יבוא,
עוד מעט הוא יבוא
הוא יהיה כאן עוד רגע אחד,
כן, זה הוא שעולה,
כן, זה הוא שנוקש -
הנסיך עם הנעל ביד.
אל תבכי, סינדרלה,
אם אימך כעסה
והכתה בלחייך עד מכאוב,
ציירי לך ציור
בירוק וזהוב,
כי לכל אגדה יש סוף טוב.
עוד מעט הוא יבוא...
אל תבכי, סינדרלה,
אם אביך התרגז
והחורף סגריר ורטוב.
הושיטי רגלך,
ישר לפנים.
כי לכל אגדה יש סוף טוב.
עוד מעט הוא יבוא...
