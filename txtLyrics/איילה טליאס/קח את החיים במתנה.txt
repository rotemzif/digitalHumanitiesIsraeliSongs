אם תאמר לי שנפלת,
אז נפול נפלת איש.
אם תאמר שהתחשלת,
התנער ואז פתאום תרגיש - איזה חיים!
קח את החיים במתנה,
עוד עונה ועוד שנה,
אל תשאל מה נשתנה,
אל תמתין לי בפינה.
קח את החיים כמו שהם,
איך תוכל בלעדיהם,
בוא ונסתובב במעגל,
בין גורל לבין מזל.
שוב בורקות לי שתי עיניך,
מישהו אותך אוהב,
מברך הוא על חייך
ושומר אותך עמוק בלב - אל אלוהים!
קח את החיים במתנה...
יש עתיד, הווה, עבר
ואתמול, היום, מחר.
אם הפסדת דבר,
אל תאמר שמאוחר.
יש עבר, הווה, עתיד,
לו נחייה יחדיו תמיד,
שיר רבים ושיר יחיד, לעד.
קח את החיים במתנה...
יש עוד שמיים,
אור בעיניים,
שמש נהדרת, שמעלינו עוד זורחת.
יש לי אותך
ויש לך אותי
ולנו יש אותנו,
הלוואי נלך תמיד ביחד.
קח את החיים במתנה...
