אתמול הייתה מלכה, מלכה בלי כתר
היום אישה מוכה, בוכה בסתר.
הלב סגור בפנים, דמעות על הפנים,
חייה הם כעת עפר ואפר.
אין יום שלא הולך כמו נצח מתמשך
וכל זה לא היה כתוב בספר.
אישה מוכה, סבלך מי יודע?
אישה בוכה, בכייך מי שומע?
האושר חולף לידך ובך לא נוגע.
אישה מוכה, סודך אל תסתירי
אישה בוכה, עינינו האירי,
ליד ארורה שמכה גופך אל תפקירי.
ביום מן הימים ניתק הקשר
וחשה בלבה שכל האושר
לא יחזור לעד והיא כעת לבד
אל מול יד שמכה ואין לה גשר
אלי חוף-מבטחים שבו כולם נחים
רחוק וגם בטוח מעין-הנשר.
אישה מוכה...
