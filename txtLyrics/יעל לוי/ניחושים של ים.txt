ראיתי חוף שבדידותו מיוחדת
אני חושבת שהייתי משוחדת
ועוד היו שם גרוטאות של ים
שלא הייתי מאבדת
לא, לא מאבדת
עבר בי גל שהתנפץ לו בינתיים
ודאי עצמתי את עיני בעצלתיים
אתה ניחשת קו בכף ידי
ולכאורה כמעט צדקת
אחר כך צחקת
אמרת לי לחשים של ים
השארת לי רחשים של ים
ניחושים של ים
זה הכל
ראיתי חוף שבדידותו מוזרה לי
אותה שעה קטנה בשמש לא חזרה לי
וודאי דיברנו בשפה של ים
שלא היתה כל כל ברורה לי
לא כל כך שגורה לי
אמרת לי לחשים של ים
השארת לי רחשים של ים
ניחושים של ים
ניחושים של ים
