קומתה כדקל
עננים קשורים בשיערה
יחפת הרגל
מלאכים גרים בחצרה.
לא פעם היא נחשפת
בלי מילה
כמה יפה היא מתכופפת
ללא כל השפלה
כל כולה.
מי את נערה גבוהה?
האחרים צופים בך בתמיהה.
צפרי גן עדן
מלמדות אותה פרקי שירה.
היא אינה פוחדת
גם להעניק ללא תמורה.
לא פעם היא נראית לי
כה פגיעה
כשהיא יושבת על הסלע
בזוהר השקיעה
בלי תנועה.
אמרי לי -
מי את נערה גבוהה?
האחרים צופים בך בתמיהה.
קומתה כדקל
מלאכים בחצרה.
