בוקר שט ברוח בשדות הצהובים 
שמש מאירה על הכחול 
ים רחוק מלוח אור של מלאכים 
עולם שלם בנגיעת מכחול 
וילד על גבעה עומד ומחייך 
צלילים שקופים בקצות אצבעותיו 
על ארץ אבודה הולך 
והיא שלו והיא חייו 
לא בתוך אורווה 
ולא על ערימה של קש 
בעיר הזאת בארץ בלי גבולות 
ארמון אחד בלב 
מוסר אחד לבן מוסר חדש 
מכל המשלים והקולות 
יושב נוצץ על אפיריון מילים 
הוא התקווה והוא צבעי הגן 
והוא הילד התמים 
הוא שיר של מלך וליצן
