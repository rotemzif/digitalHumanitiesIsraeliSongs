קם בבוקר בתפילה
ציפור השיר נתנה קולה
מודה אני על הנשמה
שבי רוגשת והומה
תודה לך על כל הטוב
על יום שגרה שלא ישוב
חיוך תמים ליד הדלת
על אהבה ועל תוחלת 
הלב אומר הלב נרגש
אל לטיפה של יום חדש
ועל טיפה בטעם דבש
מודה אני
על חלום שעוד נרקם
על תקוותו של האדם
אני בשיר בבוקר קם
מודה אני 
אוסף הערב את שרידיו
סוגר הלילה את תריסיו
שוב נדלקים הכוכבים
נתיב של אור לילדים
הנה אשמורת אחרונה
על מיתרים ומנגינה
בצליל ערב ורב גוני
ליבי כבר ער מודה אני 
הלב אומר הלב נרגש...
