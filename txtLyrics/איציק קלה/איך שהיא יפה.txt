למה עצובה היא העלמה,
זה סיפור כמו אגדה
יען היא ילדה יפה,
עד כי אין לה כלל חברה.
כך קורה לה בכל פעם -
היא נשארת לבדה.
מקנאות בה הבנות,
איך שהיא יפה כזאת!
היא נאה כאבן-חן,
איפה היא ואיפה הן !
כשרוצה היא לבלות קמעא
בחברה של נערה
אף אחת אינה רוצה
להחוויר שם לצידה
אז כועסת היא כפליים
ו'אוכלת את עצמה'.
מקנאות בה...
לא רצתה להיות יפה כל-כך
כי תמיד כך זה היה
וקשה לבד בכרך -
למה כך הן עושות לה?!
שיבוא כבר נער-חמד
ומזה יפטור אותה.
מקנאות בה...
