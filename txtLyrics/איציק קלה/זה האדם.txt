אני רואה לפעמים את האדם
כחידה הגדולה שבעולם
ולא מבין איך ייצרו אותו מניע,
למה רואה בו רוע.
זה האדם וזה טבעו
שלא שולט הוא בעצמו,
ייצרו הוא שמושל בו
והוא סבור שעולמו
קיים רק לו ובגללו,
הוא לא לבד וזה חורה לו.
למה? למה?
גם לא מבין איך שותק האלוהים,
לא יוצא בברקים וברעמים,
לא מתגלה בעולם כזה פרוע
ולא מסיר הרוע.
זה האדם...
אני רואה מאבק ומלחמות,
תחרות על רכוש ואדמות
וכל אחד את שכנו רוצה לבלוע,
גם אם צריך לפגוע.
זה האדם...
