טוב לי איתך להלך, טוב לי יותר מתמיד
רגע שבו את אינך, על נשמתי הוא מכביד.
הן מרגע בואך יש לי על מה לחלום,
על עוד מקום בליבך שלי יקר מיהלום.
אל נא תלכי לשלום, אל תתני ליבך לאחר.
תני לי לחיות בחלום שימשיך ולא ייגמר.
אנא סלקי הספקות ואמרי שזה ייתכן,
אל נא תתני לחכות, בואי ואמרי לי "כן".
תני לי לישון בשלווה, עם חיוך שקט בפני
תני לי מעט אהבה והנעימי לי את חיי.
יחד נלך ונצחק, יחד נמחק את הכאב,
למה נשמור על מרחק, למה נסגור את הלב?
למה נפחד לאהוב אם זה יפה לכולם,
בואי נהיה כה קרוב, יחד נהיה לעולם.
אל נא תלכי...
אל נא תלכי לבדך, אל נא תהיי בודדה
כל עוד אני בליבך, שחר יאיר לך, ילדה.
