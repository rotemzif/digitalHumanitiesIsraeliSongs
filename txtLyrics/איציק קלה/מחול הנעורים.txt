מה קלו רגליים ככנפיים העולות אל המרום
ובוהק הלילה אור-עיניים כמו שאב מאור היום.
מה ייטב לי עת ארקודה את מחול הנעורים,
לי ייטבו חן הלילה ושרשרת השירים.
לא אנום, לא אישן כי הזמר נושן
ואתו כחלום יחלוף לי הזמן,
מימי נעורי להט בי, לא אזוז מכאן.
אהה...עוד השיר קולח, הלב שמח
על תחיית הנעורים.
לא ארצה באמש ולא יום-שמש
ולא רגעי המרורים
ואני מרחף עם השיר הסוחף,
אש בצעדי ולא מתעייף.
בואי-נא שירתי, נגני בדמי
ואת נעורי נא השיבי לי.
מנגנים בוזוקי וגיטרה ולבי פועם איתם
הך במצילתיים, בדרבוקה ודמי בי שוב ייחם
וידעתי דווקא טוב לי עם הזמר בשפתי,
מבקשת נשמתי כי לא ייתמו נעורי.
זכרונות נושנים שוב עולים וצפים
וגלים-גלים מול עיני מרחפים
ואני בהם שוקע, כמה הם יפים.
אהה...עוד השיר...
