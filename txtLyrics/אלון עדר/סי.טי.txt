באוטובוס בדרך יש שתי אפשרויות
אחת למות שנייה לחיות
אני באמת מאמין שאיך שאחשוב
יכריע את מה שבין רע לטוב
זוהי דרכו של האנטי גיבור
הגיבור זה אני והאנטי ישמור 
אותי מלהקל ראש בדבר
וככה בשקט הסבל נשמר
קולות של יונים שאותי מחזירים
לבקרים בקיבוץ כנרת
אריק ושלום מאחורי הצלילים
שלושה תקליטים של כוורת
זה היה בשנים שחשבתי תמים
שהארץ הזאת נהדרת
אבל זה החזיק רק כמה רגעים
וזכיתי בעצבות מאוחרת
עכשיו לא מצליח לראות את האופק
במקום מנגינות אני שומע את הדופק
שלי בזמן שצועד בכבדות
נו, לבדוק אם אחיה או אמות
אחרי שעות מעיקות הגיעו הבדיקות
שהכריזו - "אתה בריא"
הלב, הכבד והראות שמורות
אך אין מי שישמור אותי
