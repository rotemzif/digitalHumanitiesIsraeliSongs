יש הנושא עיניים
אל מה שמעליו
שואף אל זוהר החמה.
אני אגיד תודה אם
יהיו לי דווקא שתי
רגליים על האדמה
מה שיש לי זה מה יש
ויותר לא אבקש
על פת הלחם שמן זית
מה שיש לי זה מה יש
רק שימרו לי על האש
של חום הלב וחום הבית.
תנו לי אשה אוהבת
ובית לא גדול
עם דשא וגדר חיה
ומדרכה של אבן
וגג מעל ראשי
וגם מעל החניה...
מה שיש לי...
וכשיומי יגיע
אשכב לי עם עצמי
ואחייך אל העולם
אם מישהו ישמיע
בשקט מהצד:
הוא היה, חביבי, בן אדם.
מה שיש לי...
