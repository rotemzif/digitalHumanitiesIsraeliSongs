יש לי ארץ מבורכת ופריחות רבות יש לה
ובתוך לבי פורטת על נימיה נשמה
ארץ של שיטים עומדים, לוחשים שיר אהבה
ממדבר ועד כנרת לך נשזרת מנגינה
יש לי ארץ משוררת העתים עכשיו קשות
ושורה אחת חוזרת, למה איש לאיש פחות
יש לי ארץ מכורה של אחד ושל כולם
למה זה כבר לא נושבת רוח אהבת אדם
אז בואו נברך לחיים
לתקווה, לאהבה
לחיים טובים יותר
לימים יפים יותר
יש לי ארץ עוד חולמת, ארץ של הרבה זריחות
ואני לה אור של תכלת, אמונה וניצוצות
יש לי ים וגם חולות, ובתים עם תינוקות
הן אפשר לחיות אחרת פה בחמדת האבות
אז בואו נברך לחיים...
