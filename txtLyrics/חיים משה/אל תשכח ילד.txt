איך שקעה השמש בתוך הנשמה
ובליבי לא מוצא לי נחמה
כמו חלום ליל אמש אתה שוב מתגנב 
באפילה הרחוקה מולי עולה
ואני שותק ופתאום רועד 
שתשוב אלי אני זועק
אל תשכח ילד כך לא עוזבים
קשור לעד תהיה לשורשים
בקול חנוק קורא מחדרי חדרים
ובחוץ ברק ורעם נשמעים
כמו ציפור נודדת נפשי שוב משתוקקת 
למקומות שרגליך צעדו
אך סגורה הדלת ביני לעולמך
אבל לבי אינו עוזב את לבבך
מול כוכב חיוור כבר כבה הנר
כי אתה אלי אינך חוזר
