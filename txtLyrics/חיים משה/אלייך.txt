לך שרתי שירים לא מעט
עם הרבה אהבה
ולגשת אלייך ישר אני מת מבושה
כשאנו לבד ואין אף אחד
אני מתרגש מגמגם ונפעם.
לך שרתי שירים גם בקצב של טנגו סוחף
לא העזתי ללחוש באזנך שאני אוהב
לא ישבנו יחדיו בערב של סתיו
לכן לא ידעת עד כמה אותך אוהב.
חלפו לילותי, תמו שירי
אך לי יש בלב עוד תקווה
שאולי יבוא כבר היום
לא בחלום ואשק לך בחום.
מדמה לי אותך לצידי בשמלה לבנה
בלחייך הסומק הקל, את כה יפה
ואם כבר קרה אלי את פונה
אני מתרגש מגמגם ונפעם.
אל תפני לי גבך נא השיבי אלי אהבה
בך אביט בעיניים כמהות, את כה שונה
לא ידעתי כיצד תהיי לי לבד
אני כה נפחד, בלעדייך לחיות לעד.
