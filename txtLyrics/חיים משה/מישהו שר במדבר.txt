מעל הגבעות היום מתרכך
ורוח קל מהרים
אור אחרון נמלט ודועך
כמעט לא הרגשנו מאין ואיך
יבוא זמר עברי.
מישהו שר במדבר
שר הסלע ושר התמר
ועולים הקולות בהמון התחלות
חובקים את השיר המוכר.
מישהו שר במדבר
והזמר איננו נגמר
ורבים השרים אין מספר
שעולה יום חדש במדבר.
ראה אלפים שרים פה כולם
אתה כבר סב נערי
נשאת עמם בצרור תרמילם
היית מגן והיית חילם
אתה הזמר עברי.
מישהו שר במדבר...
צרובים עפעפי, גרוני כבר ניחר
אבק דבק בשערי
יודע אני כי לו רק אפשר
הייתי נשאר לי עוד כאן במדבר
ושר עוד זמר עברי.
מישהו שר במדבר...
