התפללי ילדתי לחרטום ולירכתיים 
בליל סערה בלב ים אני נלחם 
כל פניני הים לא ידמו לשתי עינייך 
בליל סערה, רוח קר, ים אכזר 
לו יכולתי להיות איתך לראות שוב את פנייך 
התפללי ילדתי עננים נוגעים במים 
בליל סערה בלב ים הנה גל 
כל גלי הים לא ידמו לתלתליך 
בליל סערה, בא לי גל כמו גלגל 
אלוקים שלח אותו לשאת אותי אליך 
הו אל תבכי ילדתי הסירה קרבה לבית 
מליל סערה מלב ים אני בא 
כל טיפות הים לא ידמו לדמעותיך 
מליל סערה מלב ים אני שב 
אלוקים שמע את תפילתך ותחנוניך
