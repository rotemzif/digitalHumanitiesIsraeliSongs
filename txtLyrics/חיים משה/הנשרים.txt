הימים הבאים באוויר נישאים
ציפורים נודדות בענן
באוויר נישאים הימים הבאים
מי יודע לאן.
עת הנשר דואה נפתחים לפניו השמיים
והנשר רואה נתיבי האוויר והמים.
עת הנשר דואה אין גבולות למרחב הרקיע
כה אציל וגאה, אם גם שבע יטעה, הוא יגיע.
והימים ההם הם כה קרובים
וכבר עולה האור בין העבים
הנה ימים באים כמו בשירים
וכבר רואים אותם הנשרים.
הימים הבאים באוויר נישאים
ואנחנו נוכל לראותם
באוויר נישאים הימים הבאים
עוד ניגע בידם.
עת הנשר דואה לשלווה לדממה ולתכלת
לא יפילו אותו הכבלים החומות והמלט
כמו הנשר הזה את כנפינו נפרוש ונמריאה
אם נקום ונצא, נאמין ונרצה, עוד נגיע.
והימים ההם הם כה קרובים
וכבר עולה האור בין העבים
הנה ימים באים כמו בשירים
וכבר רואים אותם הנשרים.
