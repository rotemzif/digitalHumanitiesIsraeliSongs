מיני בור מזוהם בו הושלכתי מבודד ובלי שם
לא אחדל מלזעוק להשמיע לעולם הדומם
לא חטאתי ואף לא פשעתי אלוהי הוא עדי
כל זה לא פיללתי ואף לא חלמתי שיקרני כי מר גורלי
היכוני שובי ועינוני
בצחוק מרושע השפילוני
מתחננת נפשי הרפו נא ממני
די לי די...
מסביב כבר האירה השמש אך אני לא אדע
אם יטב לי היום מליל אמש קול מושיע אשמע
את עיני השמימה נשאתי לאלוהי אקרא 
אל אל תעזבני אל תישכחני מהר ענני 
כי אובד אני 
אימרו לאימי כי אהבתי 
אותה בליבי אף שמרתי
ואולי עוד אשוב ולה נחמה 
עוד אביא עוד אביא...
