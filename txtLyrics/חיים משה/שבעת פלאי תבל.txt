כיביתי את האור לראות את הירח
פתחתי את התריס לרוח מן הים
ישבתי בחלון עצוב ומתאנח
לו רק תבואי הלילה מאי שם.
הקשבתי לדממה לגילגולי החושך
עצמתי את עיני ספרתי עד מיליון
הזיתי שהנה קרב אלי האושר
לו רק ענית לי הלילה בת חלום
כל שבעת פלאי תבל באהבה שלנו
מקדשים, גנים תלויים ומגדלור לילי
כל שבעת פלאי תבל באהבה שלנו
פלא שמיני שלי.
חיכיתי בלי אוויר לרחש צעדייך
שמעתי את דלתי סובבת על צירה
קרבתי את שפתי לגעת בשפתייך
רגע לפני שהשמש סינוורה
כל שבעת פלאי תבל באהבה שלנו
מקדשים, גנים תלויים ומגדלור לילי
כל שבעת פלאי תבל באהבה שלנו
פלא שמיני שלי.
