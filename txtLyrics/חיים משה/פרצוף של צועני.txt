עם הפרצוף הצועני 
של יהודי או יווני 
ועם שיער בעננים 
עם שתי עיניים אפורות 
המספרות עוד חלומות 
שלא חלמו מזה שנים 
עם זוג ידיים של שודד 
של מן פייטן תמיד נודד 
שכבר בזז גנים המון 
ועם הפה שכבר שתה 
שכבר נישק וכבר פיתה 
ולא ריווה שום צימאון 
עם הפרצוף הצועני 
של יהודי או יווני 
של פוש'ט שלא למד מילה 
ועם העור שכבר נשרף 
שהשתתף בכל מרדף 
אחרי מה שלבש שמלה 
ועם הלב שכה השכיל 
לגרום כאב וגם לסבול 
ולא לעשות מזה עניין 
ונשמתי שכבר ידעה 
שאין סיכוי לישועה 
לצאת נקי מן הדיין 
עם הפרצוף הצועני 
של יהודי או יווני 
ועם שיער בעננים 
אבוא אליך בת עשרים 
כמו לנהר ביום חמסין 
לשתות בך מים צוננים 
ולך אהיה נסיך אביר 
הוזה או נער מתבגר 
את לי תלבישי את הדמות 
ונעשה מכל יום חול 
שבת של אהבה בלי גבול 
שבה נחיה עד שנמות 
ונעשה מכל יום חול 
שבת של אהבה בלי גבול 
שבה נחיה עד שנמות
