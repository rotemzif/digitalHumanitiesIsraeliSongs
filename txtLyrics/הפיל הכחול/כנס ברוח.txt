כל הזמן הוא מסתובב בין הטיפות בגשם 
גשם לא רטוב ולא קיים 
רגע פה ורגע נעלם 
ונזהר מאוד שלא ליפול, אבל בעצם 
רוב הזמן נמצא בנפילה 
זה מבלבל לא להיות אתה 
אבל בינתיים, אתה לא מבין 
שכמו מים גם החיים זורמים 
ואתה שם, על גדות הנהר 
מסתכל ונזהר מאוד מאוד 
לא להיות רטוב 
לפעמים כשמזג האוויר מרשה זאת 
הוא יושב לו על איזה ספסל 
וחושב על כל מה שיכל להשיג 
אם רק היה מתחיל לשכוח 
ולסלוח אם הוא רק יוכל 
לעצמו ואז גם לעולם
