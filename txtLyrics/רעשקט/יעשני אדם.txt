יבוא הגשם, יעשני אדם 
ישטוף אותי במים, יכני, ינקני, בשר ודם 
יזרים אותי על אדמה, בנחלים, בתעלות הניקוז 
עד הים. 
תבוא הרוח, תעשני אוויר 
תטיס אותי, תכני בתריסים, בצמרות הגלים. 
תעיף אותי בין העלים, בדיונות, בין עמודי החשמל 
עד הים. 
כך או כך אביא את עצמי לעננים 
כך או כך - אבריא. 
יבוא החול, יעשני לסלע 
ישחקני ברוח ומים, יעצבני, יתמוך בי 
אבל יקבור אותי באדמה, יצמיח עלי שיח ועשב 
יעשני אדם. 
כך או כך אביא את עצמי לעננים 
כך או כך - אבריא. 
יבוא הגשם, תבוא הרוח, יבוא החול 
יעשוני אדם.
