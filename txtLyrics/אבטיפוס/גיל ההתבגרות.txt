לקח לו שעה עד שחזר והתפכח
בהתחלה הוא רק חייך, ואז התחיל לצחוק
זה היה מדבק, כעבור דקה או שתיים
כולנו צחקנו כמו ילדים
ואחר כך המשכנו לשתות
החוף הדרומי של חיפה, לפנות בוקר
השמש עוד מעט תצא מאחורי ההר
ואנחנו עירומים, רוקדים בתוך המים
מנסים לתפוס גלים גבוהים שנשברים בחול
כמה זמן אפשר למשוך את גיל ההתבגרות
לרקוד בלילות ולקום בצהריים
לנסוע לטייל בכרמל עם שלושה ארגזים של בירה
ולחזור עם עיגולים אדומים אדומים בעיניים
שישי בחצות, בדרך לנהריה
נוסעים במהירות ועוקפים אפילו כשהכביש אדום
הפאב של קזאס סגור וזה ממש מפתיע
אף פעם לא סגרו אותו, גם לא במלחמה
ודורית כבר עייפה, רוצה לחזור הביתה
אנחנו מרגיעים אותה, אבל היא עצבנית
לא, היא לא מוכנה לחפש מקום בעכו
או שנחזור עכשיו לקריות או שהיא תופסת מונית
כמה זמן אפשר למשוך...
כמה זמן אפשר לצחוק עד שמתחילות לזלוג דמעות?
