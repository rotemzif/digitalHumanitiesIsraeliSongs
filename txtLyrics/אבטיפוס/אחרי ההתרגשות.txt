אחרי ההתרגשות
היא חיבקה ואמרה
אתה הכי טוב בשבילי בעולם
והבדידות ששכבה לצידה
נעלמה לרגע קסום אחד שנמוג
היא חוזרת תמיד
גם כשנדמה
שהפעם הלכה כדי לא לשוב
מאופקת ורעה
היא מפתיעה מאחור ולוחשת
אני איתך שוב
אתה שלי
אנחנו יחד
עד הסוף
זו מלחמה אבודה
אין טעם להשתדל
זה לא אויב שאפשר לנצח
אפילו אהבה אמיתית וטובה
גוברת רק לכמה רגעים, לא יותר
היא חוזרת תמיד
גם כשנדמה
שהפעם הלכה כדי לא לשוב
מאופקת ורעה
היא מפתיעה מאחור ולוחשת
אני איתך שוב
אתה שלי
אנחנו יחד
עד הסוף
