כל המעילים העבים שאתה לוקח
כל המילים היפות שאתה שולף כשצריך
כל המשפטים הסרוגים, אתה יודע
ומשקפי השמש שאתה מרכיב גם כשמחשיך
כל הספרים העבים שאתה צולח
רק כדי למצוא משפט שמישהו אחר המציא
כל הציטוטים הנכונים , אתה יודע
והפחד שהים יהיה סוער עד גבה גלי
החזאי אומר שמחר יהיה יפה יותר
אבל אתה לא מאמין לו
החזאי אומר שמחר יהיה יפה יותר
מה החזאי מבין, מה החזאי מבין
כל ההחלטות הפזיזות שאתה לוקח
כל המשחקים, גם כשלא צריך
כל הזיופים הקטנים, אתה יודע
ומשקפי השמש שאתה מרכיב גם כשמחשיך
