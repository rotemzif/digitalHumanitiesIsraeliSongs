סולמות וחבלים
מטפסים וצוללים
אל מקום שאין בו שקט
אל מקום שזוחלים
חברות וחברים
בממלכת השורדים
במקום שאין בו גשר
מעל מים סוערים
טסים נמוך מעל הלכלוך
נרדמים בקושי
קמים בלי חיוך
והרצפה תמיד רועדת תחת הרגליים
רק שלא ניפול
משיכות והחזרים
הלוואות והפסדים
במקום שאין בו חסד
ואין בו רחמים
טסים נמוך מעל הלכלוך
נרדמים בקושי
קמים בלי חיוך
ומתחת איזה פחד יש פה בעיניים
רק שלא ניפול
