איך פסענו לאט על השביל המוביל
אל צריפי דייגים, מול ימת ברדוויל
ונשמנו את רוח הקיץ החם,
שנשא ענן חול אל חצר נחל ים.
נחל ים, נחל ים,
לא סתם נחל אכזב
אלא נחל איתן.
איך השלכנו חכה לימה ללא גל,
ובין סבך רשתות גם העוזי מוטל.
ודג-בורי קפץ והכסיף וצלל
וחזרנו עם ערב לצריף המוצל.
נחל ים...
ונמשך המבט לאורכו של הכביש
ההולך וניבלע בין חולות אל עריש.
כבר אשמורת שניה והים כה מחריש,
נחל ים אין לראות אלא רק להרגיש.
נחל ים...
