כעיר פרזות היית לי
למרות שהחלון היה סגור
והיינו בגובה רב
כשעטת הקרנפים היית לי
במלכות הלבנות היית לי
אישה כרוח עב
כנשיפת אוויר
בהישלף החרב
כהינמך עננים עם ערב
עיר פרוצה אין חומה שלי
אשר אין מעצור לרוחה
עיר בוערת שמים רבים
לא יוכלו לה
עיר פרזות
עיר נמל
עיר ברכה
כגשם רב היית לי
למרות שהשרב היה כבד
והיינו צמאים לסתיו
כצהלת סוסי הבר היית לי
אל מול המים קמתי אז
לרעות בך צאני המאוהב
כצעקת היום
מול בכי תנים עם ליל
כך צעקתי חדווה אלייך
עיר פרוצה אין חומה שלי...
