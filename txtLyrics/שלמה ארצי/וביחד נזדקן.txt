וביחד נזדקן, תחת עץ צוחק.
יחד נגלף מקל, יחד נתרחק.
ואחר כך נזדקק לאותו הריב,
שחרטנו בכאב בגיל הכי צעיר.
הכל יהיה שונה, המים הקפואים,
הטלפון לא יענה, רק צלצולים תועים.
ארקום לך שוב את שמך במים הקפואים.
במקום באך, ננגן שופן, אלתורים קבועים.
וביחד נזדקן, בחושך ננסה.
אם נצליח זה יקל, אם לא, מה נעשה?
כן, ביחד נתקל באבן הגדולה
יחד בלי שיווי משקל, יחד בעולם.
הכל יהיה שונה...
וביד נעצר, יחד נתבקש,
לא נלך אם לא נרצה, יחד נתעקש.
תחת עץ, אולי של תות, נתכווץ לרקוד,
צעד צעד, די מתון, יחד לא ניפול.
הכל יהיה שונה...
וביחד נזדקן, תחת עץ צוחק.
יחד נגלף מקל, יחד נתרחק...
