לנוח על שיח בגן
לחזות בעולם הסובב
להיות כמו פרפר לבנבן לבנבן
המשיק את כנפיו ומרחף
לנוח על עץ בשדרה
לחזות בעוברים ושבים
לתת את קולי בשירה בשירה
ולספר אהבה בלי תווים
לראות מבלי להיראות
להיות קטן כזה
לראות את העולם כולו
כמו במחזה
לגדול מתוך קרקע בוערת
בחום של חמסין בקיץ
לחזות באהבה העוברת עוברת
כל גבול כל מסך וכל חיץ
להיות מן שדון מתחצף
לראות את הטוב והרע
בעולם הגועש וקוצף וקוצף
להביט בו כמו במראה
לראות מבלי להיראות...
