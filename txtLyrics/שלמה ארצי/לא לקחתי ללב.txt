העולם החולה בעוד עשר שנים, יקפא בוודאי,
אמרה כותרת עיתונים,
לתוך הסלט, נפל השלט, הגשם ירד, הלכתי לאט.
לא לקחתי ללב ראיתי עץ שנשבר,
בתוך שדה עפתי אחרייך כמו הפרפר,
היינו רחוקים היינו קרובים, לא לקחתי ללב ימים ארוכים.
לא לקחתי ללב, את זה וההוא,
בבוקר קשה התחלתי לרוץ,
לא לקחתי ללב, כשכולם נשברו,
נהייתי חשוד,
לא לקחתי ללב, לא נשברתי נפשית,
מתוך הסיבוך, עשיתי היפוך,
הדלקתי ת´אור הקטן הפנימי,
שמאז ותמיד זה האור החשוב.
אל תיקחי לך ללב, את כל מי שמאשים,
זה שאמר לך אוהב, ואחר כך הכחיש,
אל תקחי לך ללב את היום המעונן,
הדמעות לפעמים זולגות מעצמן.
העולם הטועה ימשיך עוד לטעות,
את מה שקורה רק ההיסטוריה תשפוט,
תיזכרי איך בלונדון ביום של מועקה,
צחקנו מהמלך והמלכה.
