שוב החמצתי הזדמנות
להוציא קצת רגש
אולי אסע לחתונה של איזה חבר
שוב ארזתי מזוודה
כי באותו הערב
שוב תפסתי געגועים
למה אנ'לא זוכר
אולי נרקוד הצעתי לך
שם ליד הדלת
המרחק תמיד יוצר
חוסר וודאות אולי
גברים נשים מרמים זה את זה
בערב
התיישבתי לספר לך
על כל געגועי
געגועי להיות
כמו שדה פתוח
געגועי להורי
לימים אחרים
געגועי למכוניות
שנוסעות ברוח
לדירה שבה חיי
התחילו צעירים
געגועי לטרוף
לרגעי הצער
געגועי לילדי
געגועי למגעך
עננים רוצים לעוף
ואתה נשאר
נגיעה קטנה במצח
עושה לך להתאהב
שוב החמצתי הזדמנות
להוציא קצת רגש
שוב עברתי ברחוב
שם נולדו חיי
שוב נכנסתי לחנות
שמוכרים בה דבק
מי ידביק אותי לחוף
געגועי
געגועי...
שוב החמצתי הזדמנות
להוציא קצת רגש
את נגדי או בעדי שאלתי
אולי ניתלתי בך יותר מדי
שוב הלכתי לחפש
אנשים בדרך
תסלחי לי זה היה
מרוב געגועי - איי איי
