וכמה נשאר לך בכיס? שאל אותי שכטר, ולא עניתי
ואחר כך הוא נסע לחפש את עצמו שם, בדרכים
ויום אחד כשהופענו במילואים, פתאום ראיתי
איך הוא שר במזרחית
עם חיילים שמחים
שים לך בחדר אמר, גיטרה ותנ"ך
זה ישאיר אותך תמיד מאוזן ומאונך
אל הכפרים אמר ניסע, נמצא שלווה של אלוהים
לא היה לנו מוצא, הרי רצינו להישאר שפויים
אני יכול כבר להסתכל על הכל מרחוק
מי שנשאר שפוי יותר, ומי נשאר פחות
אני מרים ראש לפעמים, ושומע שיר אהבה בספרדית
או נכנס לאיזו חנות ממתקים באיזו עיר
ואומר למוכרת הקטנה כשנפרדים,
מותק העיקר תחזיקי מעמד,
העיקר שנשאר כאן איכשהו שפויים
וכמה נשאר לך בכיס? שאל אותי שכטר, אז הלוותי לו אלף
והוא בזבז אותם על אישה וחומרים
ובשביל להישאר שפוי אני כותב לך עוד מכתב אחד מאלה
שאתה כותב רק כשאתה אוהב, 
רק כשאתה צעיר
ובחדר ישן לו איש קטן מנשואיי הראשונים
אני מביט בו ובדם זורמת אליו האהבה שלי
וכשהוא מנגן ושר ראפ טוב ומה נעים
אני אומר לו בן יקר, רק שנישאר שפויים
ואני יכול כבר להסתכל על הכל מרחוק
מי שנשאר שפוי יותר, ומי נשאר פחות
אני מרים ראש לפעמים, ושומע שיר אהבה בספרדית
או נכנס לאיזו חנות ממתקים באיזו עיר
ואומר למוכרת הקטנה כשנפרדים,
מותק העיקר תחזיקי מעמד,
העיקר שנשאר כאן איכשהו שפויים
את שכטר מצאו מת בפריז בלי אהבה ובלי כסף,
אני עוקף את המשאית שבאה ממולי
חושב על אלוהים שנהיה זקן ועייף, כי העולם שלו נהיה להיפך
זה מה שהוא התכוון כשהוא ברא אותו בשבילכם ובשבילי
ובחדר הקטן שני סינים אבודים
הם מסיידים אותו לבן כמו השמיים של פקין
וכבר חודשיים שאנחנו לא ביחד תגידי לי מה זה אומר
אני נוסע לצד השני של העולם לשמוע את פול סיימון שר
ושוב אני אומר
אני יכול כבר להסתכל על הכל מרחוק
מי שנשאר שפוי יותר, ומי נשאר פחות
אני מרים ראש לפעמים, ושומע שיר אהבה בספרדית
או נכנס לאיזו חנות ממתקים באיזו עיר
ואומר למוכרת הקטנה כשנפרדים,
מותק העיקר תחזיקי מעמד,
העיקר שנשאר כאן איכשהו...
כן אני יכול כבר להסתכל על הכל מרחוק
מי שנשאר שפוי יותר, ומי נשאר פחות
אני מרים ראש לפעמים, ושומע שיר אהבה בספרדית
או נכנס לאיזו חנות ממתקים באיזו עיר
ואומר למוכרת הקטנה כשנפרדים,
מותק העיקר תחזיקי מעמד,
העיקר שנשאר כאן איכשהו שפויים
שפויים...
שפויים...
שפויים...
שפויים...
