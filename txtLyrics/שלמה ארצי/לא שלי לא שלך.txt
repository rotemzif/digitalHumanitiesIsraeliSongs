ביחד נספור מדרגות אל הים
נראה ציפורים נודדות בשמים
יש עצים ירוקים לעולם
והבוקר יישב בצילם
לא צילי לא צילך
לא השמש מולך
לא הים
לא שלי לא שלך
נשב מול האור על החוף הלבן
נלך יחפים על החול ובמים
ביחד נמית את הזמן
כמו כנפי פרפרים בני יומם
לא יומי לא יומך
לא השמש מולך
לא הים
לא שלי לא שלך
נצעד חרישית בין
אלפי בני אדם
על פני רחובות ארוכים
עד הערב
אנשים יחזרו אל ביתם
ואנחנו נשמע את קולם
לא קולי לא קולך
לא השמש מולך
לא הים
לא שלי שלך
