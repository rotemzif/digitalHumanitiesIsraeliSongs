הייתי פעם בארץ אחרת,
עברתי ליד פסנתר ניגנתי,
ליד אילת אבדתי במדבר הפרא,
אפילו פעם ביום כיפור צמתי,
באמצע פרצה מלחמה ממושכת,
על כל פנים הייתי גם שם,
הייתי איתך כשבא לי ללכת,
הייתי שנים, הייתי דקה.
ובאמצע כשאמרו לי שמישהו מת,
נניח החבר הכי טוב באמת,
בכיתי ממש כי גם שם הייתי,
שני סנטימטרים מעצב מלא.
הייתי ליד עצי אשוח בקור העז,
בחג המולד באמצע פריז,
עם כל היהודים הייתי היסטוריה,
הייתי גם בזרועות של אבי.
הייתי ביום השואה הראשון,
וביום השני וביום השלישי,
בכיתי לפני שהלכתי לישון,
שני סנטימטרים ממיטת אימי.
הייתי כאילו פנקס פתוח,
או אז בתיכון, ילד עפיפון.
הייתי הסוס בשדה כשהרוח,
העיפה אותי עד לגדות הירקון.
היינו בלילה שבו קרה הרצח,
היינו בלילות שלא קרה בהם כלום,
רקדנו מרוב שכרות לנצח,
קנינו ביחד בקניון סוכר חום.
הלכתי עם כל הילדים לבית הספר,
העליבו אותי קראו לי שמות,
כתבו עלי בקורת חמישה עמודי כסח,
יצאתי מזה עם כל הכבוד.
הייתי ממש מרחק קילומטרים,
בתא טלפון עם אסימון מפרפר,
חזרתי כדי לומר לך אהבתי,
אבל את כבר היית עם מישהו אחר.
הייתי ביום שעלו לירח,
ביום שחזרו ביום שניסו,
הייתי זה שנתן לך ת'פרח,
ביום הנישואין, ביום החיזור.
עכשיו אני כאן זם קשקוש בתחת,
יושב וכותב וחולם והוזה,
הייתי קצת כך והייתי קצת ככה,
וטוב שהיית איתי בכל זה.
הייתי והיינו, הייתי והיינו, הייתי והיינו.
