קניתי לך כרטיס ללונה פארק עם כל הליצנים,
לחשוב שהחיים טובים בסך הכל.
קניתי לך כרטיס אבל אמרת אנחנו נכנסים
אם אתה מבטיח...
כן, הבטחתי לך, לאהוב אותך, בכל המקומות.
איש המוות כבר גסס מהנפילה של האופנוע,
וליוו אותו אותו בסך כל האנשים,
איך בכית? את לא הכרת אותו ממש,
וברמקולים שמענו שיר:
איש המוות, איש המוות על אופנוע,
הוא עזב את, הוא עזב את החיים,
איש המוות, איש המוות על אופנוע,
ואני הבטחתי לך לאהוב אותך.
קניתי לך כרטיס לרכבת השדים
עם כל המיואשים, שחושבים שהחיים הם
מן טיול כזה מוצלח ללונה פארק.
קניתי לך כרטיס למראות ההפוכות,
היינו מכוערים, היינו הפוכים,
אבל הבטחתי לך לאהוב אותך בכל המקומות.
כדורים מפלסטיק שם ירינו, ברווזים שכבו בלי נוע,
כשרקדנו העמדנו שם פנים, של שני קדושים,
וראינו איך בעיר שלמה, לוחם שם איש הכוח,
וברמקולים שמענו שיר:
איש המוות, איש המוות על אופנוע,
הוא עזב את, הוא עזב את החיים,
איש המוות, איש המוות על אופנוע,
ואני הבטחתי לך לאהוב אותך.
כן קניתי לך כרטיס ללונה פארק,
עם כל האנשים שבאים לחגוג,
לקחת ממגבלות חופשה, לשחק מין חג,
הרי יום אחד בהיר יצלצל הגונג.
קניתי לך כרטיס, אבל אמרת,
אם אתה מבטיח לי לעד.
כן, הבטחתי לך, לאהוב אותך,
כן הבטחתי לך, בכל המקומות.
בגלגל ענק בזמן הנע ברוח הסתובבנו,
הסתובבנו בחיים זרוקים בג'ינס שני אנשים,
במכוניות המתנגשות בגבול הים נגענו,
וברמקולים שמענו שיר:
איש המוות, קיר המוות, על אופנוע,
איש חדש יסע הלילה על הקיר,
האחרון נסע ללונה פארק גבוה,
נשארו עוד כמה כרטיסים.
