בוא רד לשפת הים עמוד בחול עמוד וזכור
לילות מכבר שברי יהלומים
פה עלמות חיוורות ישבו כחלומות
ועלמים כחלומים
פה כוכבים צמחו ולא בתי קפה
וכל העיר שמעה קול אוניה נוהם
ובחורים ידעו אז לבטא יפה
את המילים ההן
מן הזמנים ההם
ובערו ימים כל יום ארמון יקוד
ולילה התנודד כערש רחבה
וארץ ישראל בילל הרמוניקות
לאורך כל החוף סבלה מאהבה
פה כוכבים צמחו ולא בתי קפה
וכל העיר שמעה קול אוניה נוהם
ובחורים ידעו אז לבטא יפה
את המילים ההן
מן הזמנים ההם
כעת הכל שונה הלילה מנומס
והחולצה איננה סנטימנט פשוט
שירים רבים אצלנו נשכחו מאז
ואהבות רבות עברו להתיישבות
וכך טוב יותר ואין עוד להשיב
ומחשבה עולה לו רק אפשר היה
לשים לעד בתוך מוזיאון תל אביב
בין עוד דברים כאלה גם את שפת הים
