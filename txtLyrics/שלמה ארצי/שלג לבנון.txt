בחייק הבית הישן
מול חלומות התה שלנו
כבתוך נמל עטוף עשן
אל לילותינו העגנו
היו בו עט ולב נובעים
היתה סיגרה מלחשת
יינות פלאים, שירים טובים
פגרי זבובים בתוך נברשת
בך ה"שלג" בלילות
מצא כל איש את מנת כוסו לו
העיר זימרה במקהלות
ורק אתה זימרת סולו
העיר פרחה באור חדש
אתה אמרת - לא אזוז עוד
ממך קיבל גזוז עם קש
כל בעל חוב ובעל מוזות
בך הללו מתחבאים 
שאין חלום מגרש עצור בם 
אשר בנו בתים רבים... 
לשיר אותם ולא לגור בם. 
כעת חדש ביתך, מובן -
אבל ידך עוד מלטפת
אני מגן לכם גם כאן
אצלי אתם תחיו בזפת
סביב מוכרים, שוכרים, קונים
אך פה חומה עוד מבוצרת
פה מוהיקנים אחרונים
שותקים על כוס ועל מקטרת
