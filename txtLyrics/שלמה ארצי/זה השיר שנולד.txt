זה השיר שנולד
מתוך כמה שאהבתי אותך
בשעה שהייתי לבד
מבוגר ועייף כל כך.
וסגרתי ת'רדיו כי כך
אאזין בעיקר לעצמי
בשעה שאני נפתח
כמו שער לקול פנימי.
וסיבת הדברים ידועה
אם בסוף נישאר לבד
לפחות עכשיו אם לא אז
אתוודה על אותה אהבה
שאהבתי אותך ממילא
כל כולי נרעד כעת.
כך חש מי שנולד
כך מרגיש אולי מי שאוהב.
והמשכתי לקרוא בספרים
ושילמתי את שכר הדירה
כשקיבלתי מכתב פיטורים
לא פחדתי מטוב ועד רע.
וסיבת הדברים ידועה
אם בסוף נישאר לבד
לפחות עכשיו אם לא אז
אתוודה על אותה אהבה
שאהבתי אותך ממילא
כל כולי נרעד כעת
כך חש מי שנולד
כך מרגיש אולי מי שאוהב.
