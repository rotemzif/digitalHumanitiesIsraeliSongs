הלוואי יצא לי כאן שיר אהבה מושלם, 
שאת תיקחי לכל מקום אתך. 
הלוואי שלא תדעי דברים רעים, שלא יהיה לך יום עצוב, 
שתתרגשי ותרגשי כמו שאת. 
וכשתגלי ליד הדלת זר פרחים מאיש עצוב, 
תדעי בדיוק מי אותו שלח. 
מי שלא מבין דברים כאלה, לא מבין כבר אהבה, 
נחשי מי יהיה בעלך ומי תהיה אשתי. 
חבק אותי חזק מבקשת בין ייאוש ודאגה, 
ובמכונית בתוך הפקק הכי אתי. 
מת להגיד לך, מת להגיד לך, 
מת לעשות אתך אותו דבר, 
עוד יש תקווה קטנה באושר שקפא, 
בחדר המוסתר, עכשיו הכל מותר. 
על פני נהר זורם בואי נדחוף - ביום ראשון סירה, 
הזמן קצר כמו שתי סיגריות, 
האם אתה עוד אוהב אותי שואלת אחרי מה שקרה? 
ואני עונה כמו שיר חדש ברדיו. 
מת להגיד לך, מת להגיד לך... 
כמו שתי בובות חתן כלה, נסתובב על העוגה, 
אני ואת מול העולם המשוגע, 
וזה נקרא אצלי חיינו, בין שמחה לדאגה, 
ואת לוחשת אהובי הכל נפלא. 
מת להגיד לך, מת להגיד לך... 
הלוואי יצא לי כאן שיר אהבה מושלם, 
שאת תיקחי לכל מקום אתך.
