פסענו אלייך לנצרת
אך הגשמים העזים עיכבו בעדנו
ואחר כך נשאתנו רוח גדולה
השמימה
הגענו הביתה בעור שינינו
בלי שראינו פנייך
האם עודך בארץ ישראל?
אם כן היכן?
מה קרה לך בינתיים?
האם אצבעותייך הדקות
עודן טובלות בשמן?
עוברות צורי גלעד על הפצעים
ועל המכאובים
היכן את יסמין הקטנה
לאן נעלמו עקבותייך?
היכן את יסמין הקטנה
לאן נעלמו לאן נעלמו עקבותייך?
האם את ממשיכה להתנבא כאז
בכפר מולדתך צפונית לעכו?
או שמא עשאוך השנים לאילמת
ואין דופק על דלתך הסגורה
ואין תולה את עיניו בעינייך
כואבים צריכים לך כאז אני יודע
איש איש ומכתו איש איש וצרותיו
מדוע לא תתגלי שנית
כבאותו ליל ירח
לדוקטור דג'ני היושב בדד
ומצפה לך על המרפסת הרחבה
שטופת רוח הים
היכן את יסמין הקטנה...
מדוע לא תשיבי לתופיק אור עיניים
אם עודנו מהלך בין כפר תבור
לסג'רה?
אם עודנו חי
אם עודנו שם
מדוע לא תתני סימן חיים
למבקשייך?
לא ייתכן שנס אינו מתרחש הערב
לא ייתכן שנעלמת
ללא עקבות וללא שמועה
כמו חבור חברי
אשר יצא לדרך ושב ממנה
בלי שנגע בה בכפות רגליו
וקולי אשר לא הדביקו
אינו מגיע עדייך
היכן את יסמין הקטנה...
