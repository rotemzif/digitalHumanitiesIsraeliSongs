כשהקיץ בא שוב נשברתי קצת, בא אותו כאב מתקופת הסתיו, ובאו המחשבות 
האם האהבה לא מתה? והיה קשה והיה אבוד, אי שם בשדה המלא עצבות, 
מול ירח אחד שורף, הלכת לי שם לפתע. 
אז בלילות ניסיתי לא לבכות, רק שבליבי הצטברו דמעות, חלומות שנשרפו לי 
מול הפלזמה, את היית יפה ועכשיו כבר לא, זאת היתה תקופה של חיפוש ארוך, 
לחבק אותך בלהט האורגזמה, בבוקר נסעתי שם, נדמה לכיוון הים, 
ראיתי את השילוט, קיץ בארץ לוּ. 
וכשהקיץ בא התחלפנו קצת אני חזרתי ואת נסעת, ובחוץ סערו רוחות מתחושת 
אי צדק, ושבעים כלבים התנפלו עלי, ואחת נשכה לי את הלב ביער, מתחת 
הכוכבים עמדת שם רועדת, מהגג ברחו שתי יונים צורחות, תנו לנו דחוף שיר 
מהפכות, מיסטיקן בודד שר: באבא על ווה באבא, בית משותף בין הארוחות, 
אמא התעקשה שנבוא לרקוד, אז רקדנו שם שלושתנו כל הלילה, בבוקר נסענו 
שם לחפש את מי שאהבנו פעם, מחירי הדירות עלו, קיץ בארץ לוּ. 
וכשהקיץ בא קמו אנשים וזרקו סיסמא בשכרון חושים, הדליקו סיגריות 
היי שהעולם יבער לפתע, ועמדו להם שם כל מוכי עולם עם חלום ביד 
נהיו לעם, לחשתי לך תוך כדי, שהאהבה לא מתה. 
ושיר אחד יכול לשנות הכל, את הלמה כן והלמה לא, את כולנו שרוצים 
את זה אחרת, בנצנוץ כוכב העולם נדלק, ובבן אדם שנסמוך עליו, 
ונלך איתו לאורך כל הדרך. 
בבוקר נסענו שם נדמה לכיוון הים, אנשים את עצמם גילו, קיץ בארץ לוּ
