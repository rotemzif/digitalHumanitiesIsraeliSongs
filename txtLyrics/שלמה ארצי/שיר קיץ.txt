שוב גגות נמֵסו בשרב
שוב זורמת שמש על הגב
שוב מתמתח הערב
חם ואדיש
שוב מחכה יום ללילה, ולילה
לַבּוקר.
שוב נוטף הצבע על אפך
שוב דהה הפס בשמלתך
שוב שמורות עינייך
תחת כובע קש
שוב לשתי כתפייך
צבע דבש.
קיץ - אור הקיץ - רוח קיץ
קיץ - בחוצות וגם בבית
קיץ של תכלת
עם שמש הוללת
וריח מדבר
קיץ בלי סוף
מתמשך על החוף - עם תפילה
לקיץ הבא.
שוב נחים חמסינים על הרחוב
שוב העיר בוערת בצהוב
שוב מתמשכת הדרך
רותח הכביש
שוב ממתינים לגשמים ולסתיו
שיבואו.
שוב קווי ריסייך נמסים
שוב מלאו פנייך נמשים
שוב בריכות עינייך
נצבעו כחול
שוב נושקות רגלייך
את החול.
קיץ - אור הקיץ - רוח קיץ...
