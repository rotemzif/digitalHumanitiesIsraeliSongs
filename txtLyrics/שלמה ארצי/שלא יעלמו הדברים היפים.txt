ויש לך פנים שעם השנים 
אני אוהב עוד יותר בטירוף 
ואני מתאמן מול ירח שמן 
ושורק לך בחוץ 
אני יכול עוד לבחור בדברים הפשוטים 
לעצור מול הים וללחוש 
אלוהים הגיבור תן לי כוח לשים
על כתפך את הראש
ושלא ייעלמו הדברים היפים 
מעינינו כל יום ויום 
שנדע להפנים שנדע להבחין 
בין הרע והטוב
הייתי סגור נפתחתי לאט 
יש שירים שכבר לא משמיעים 
אך יש שיר לא גמור שכתבתי רק לך
במשחק החיים 
אחרי ליל אהבה הסתובבת על הצד 
גם את זה שוב הייתי קונה 
האם את רוצה 
להיות איתי עוד קצת 
כשהכול משתנה?
ושלא ייעלמו...
לפעמים ציפור עוד שרה
ועושה לי טוב 
רק שלא ייעלמו אף פעם 
הדברים שפה
ויש לך פנים שעם השנים 
אני אוהב עוד יותר בטירוף 
אני רוצה עוד לשים את הראש על כתפך
ולעוף ולעוף.
ושלא ייעלמו הדברים היפים 
מעינינו כל יום ויום 
שנדע להפנים שנדע להבחין
בין הרע והטוב
