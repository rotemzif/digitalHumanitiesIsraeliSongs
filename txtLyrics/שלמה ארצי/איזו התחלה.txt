יש סימנים שכבר חלפה לה עוד שנה,
אמרת והסתכלת על השעון שקניתי לך.
ובכל זאת, גם אם בכל סוף יש איזו הקלה,
ידעתי שיש פה איזו התחלה.
יש אבנים שמתפוררות במשך זמן, אמרת.
והסתכלת על כל המים שבים.
ובכל זאת, גם אם כל ים יש איזה סוף חלק,
ידעתי שיש פה איזו התחלה.
וככה, כשפתאום הפסקתי לאהוב אותך,
מאותו מקום התחלתי לחכות.
חיכיתי לך כשהיית איתו,
חיכיתי לך כמו על סיכות.
יש כנראה איתנו משהו מאוד מוזר, אמרת.
והסתכלת אלי כשחזרת.
אני מביט בך ואת בי,
מביטה ומגלה איך שהסוף הביא גם איזו התחלה.
וככה, כשפתאום חזרתי לאהוב אותך,
מאותו מקום חזרתי לאהוב.
חיכיתי לך כשהיית איתו,
חיכיתי לך כמו על סיכות.
יש סימנים שכבר חלפה לה עוד שנה,
אמרת והסתכלת.
אותו שעון שקניתי לך,
אותה שעה כמו שאז,
כמו שבאת, כמו שהלכת.
ידעתי שיש פה גם איזו התחלה.
אותה שעה, כמו שאז,
כמו שבאת, כמו שהלכת.
ידעתי שיש פה גם איזו התחלה.
