לא לזמן ממושך אני נוסע מזה,
בתחנה אחורית תמיד שב, מכלים את פני
ובידי הזר, שנים ארוכות למרגלות החצב.
את אומרת: "היית פה בזמן שהיית בזה",
אני מתרצה בך עכשיו,
אכולות גם פני וגופי רזה.
שנים ארוכות... אך רק הרגע נחשב.
אלמלא השירים, איך הייתי נשאר חי וקיים,
אני ההוזה.
לפעמים בהרים בוער החצב.
לא לזמן ממושך אני נוסע מזה.
את אומרת: "ברוך הבא ברוך העוזב",
ממלאה את פני אהבה, הזמן ממושך,
רק אני הוא זה, ההולך
לא לזמן ממושך, ההולך והבא.
אלמלא השירים, איך הייתי נשאר חי וקיים,
אני ההוזה,
לפעמים בהרים בוער החצב,
לא לזמן ממושך אני נוסע מזה.
לא לזמן ממושך אני נוסע מזה,
לא לזמן ממושך אדם עוצם את עיניו.
הכרת את פני, נשקיני בזה.
ונחיה עוד שנים למרגלות החצב...
לא לזמן ממושך אני נוסע מזה
לא לזמן ממושך
