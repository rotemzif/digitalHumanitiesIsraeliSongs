עברתי את המחסום הישר אל תוך הקהל 
שהרעיד את הרצפה מתחת לרגליי
בין המון אנשים שצווחים ובוכים 
מחפשים את המשפט שלא יקבור אותם חיים
אני שואלת את מי שעובר מולי: 
“האם זה נורמלי לשנוא את החיוך שלי?”
יש תרגיל אז תחפשי את המקלט הקרוב אלייך 
ולא חשוב שכבר שנים לא היו פה מקלטים 
למרות האזעקות שלעולם לא מפסיקות 
גם אם מנפצים את כל הרמקולים
אני שואלת את מי שעובר מולי: 
“האם זה נורמלי לשנוא את החיוך שלי?” 
המציאות היא רק סיפור עשוי חוטי עדויות מן התופת
את הנשימה שלקחת רק עכשיו אחרי שנים את נושפת  
והפער בין הקצת אל ההמון מתקיים בתוך 
צלילים של עיניים נסגרות ושל ידיים שלוחצות ומזיעות ואורזות 
את הסדר החדש
אני רוצה כל כך ללמוד לאהוב את הסדר החדש
