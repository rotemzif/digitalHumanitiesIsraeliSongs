רוח קלה במדבר לעת ערב
אורחה מתקדמת לאט
עייפים אנשיה.
ריח בשמים מרחף באוויר
שיירה נעצרת בצד.
נפתחים שערי החאן
המסע מתעורר לחיים והיין נמזג לכוסות
ובתי המרחץ רוחשים זימה.
כל עוד רוח מכה בגבי
והשמש תאיר על פני
כל עוד צרור מטבעות בכיסי
אמשיך כל הדרך לעזה.
לא עצרת בעדי, לא אמרת לי לשבת
הכנת לי לדרך צליחה
קצת תמרים ופת לחם.
אם לא אמצא את דרכי חזרה
בין שבילים ארבה סכנה
אל תצאי לחפש אחרי.
המדבר מתעורר לחיים כשהשמש יורדת נמוך
ומפת כוכבים תנתב לאן.
כל עוד רוח מכה בגבי
והשמש תאיר על פני
כל עוד צרור מטבעות בכיסי
אמשיך כל הדרך לעזה.
