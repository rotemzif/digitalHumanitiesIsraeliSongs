למה תרצה המסולסלת, 
כל הבוקר מתבטלת 
מתנדנדת כמטוטלת, 
בין אמבטיה ומטבח? 
לבדה על המרפסת, 
ורוגזת וכועסת, 
מרגיזה לא מתפיסת -
"סתם - כך!" 
היא ברוגז על כולם 
על הכלב עדולם, 
על יוכבד הקטנטונת 
השמחה והשמנמונת, 
על יצחק ועל מרים -
על כו-לם! 
ואחיה דן בן עשר, הפיקח כפרופסור, 
הקורא בלי נקודות 
סיפורים גדולים מאוד, 
הוא ניגש אל המרפסת: 
"תרצה, למה את כועסת? 
איזו גברת מפונקת! 
עם מרים לא משחקת! 
התפייסי איתה מהר 
ונלך אל החצר". 
אבל תרצה הקטנה 
עונה: "חמורתיים בלי אוזניים"! 
חלונות במקום עיניים! 
(כי מרכיב הוא משקפים) 
מה נטפלת? 
לך וברח. גם כן אח!" 
דן דבר אינו אומר 
והולך אל החצר. 
כך... ותרצה המסולסלת 
מתנדנדת כמטוטלת 
נרגזה ומתבטלת, 
מזמזמת כמו זבוב. 
במטבח בובה שוכבת, 
עם מרים הלכה יוכבד, 
תרצה לבדה יושבת. 
עצוב!
