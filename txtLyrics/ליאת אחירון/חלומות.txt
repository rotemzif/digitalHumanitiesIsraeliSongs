אחרי שאני מתקלחת
ועושה בועות מסבון
ושרה לתוך הזרם
כאילו זה מיקרופון
אחרי שאני אוכלת
בדרך כלל גבינה
ורואה חדשות בסלון
כאילו אני מבינה
לא מבינה
אחרי שאני הולכת
לחדר שלי המבולגן
דורשת ומקבלת באופן די מובן
שתי נשיקות מאבא
מאמא חיבוק וליטוף
וגם שיעטפו אותי בתוך הפוך
אחרי שהכר נמעך
עיני כבר עצומות
אני צוללת לי לתוך עולם החלומות
שם הכל מותר
אבל הכי נעים לצחוק
יש מכל דבר
וכל דבר מתוק
שם הכל קסום
הכל מואר באור ורוד
שם אני יפה וחכמה מאוד
שם פרפרים מתעופפים
ואת הלחי מלטפים
ולפעמים אם מתאמצים
אפשר לעוף
אחרי שאני מתקלחת
אחרי שאני נקייה
אחרי שאני אוכלת עד שאני שבעה
אחרי שאני מנושקת
מכל הכיוונים
והבובות והדובים כבר ישנים
אחרי שהכר נמעך
עיני כבר עצומות
אני צוללת לי לתוך עולם החלומות
שם הכל מותר...
ויונתן מהכיתה
כבר לא מושך לי בצמה
רק החיוך שלו נשאר
כמו צוף
שם פרפרים מתעופפים
ואת הלחי מלטפים
ולפעמים אם מתאמצים
אפשר לעוף
