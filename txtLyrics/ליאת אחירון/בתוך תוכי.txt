בתוך תוכי עמוק בפנים
תוכל למצוא דברים קטנים
ציפור פצועה
קליפה של עץ
בלון אדום שהתפוצץ
בתוך תוכי עמוק בפנים
תוכל לראות דברים שונים
ריסים שכבר נשרו מזמן
חלום עם פשר לא מובן
מה שרואים מבחוץ
לא דומה למה שרואים מבפנים....
בתוך תוכי אם תסתכל
תוכל לראות כוכב נופל
טיפות של טל על כל גבעול
וקן של נמלים מחול
משהו שרואים - שרואים....
בתוך תוכי עמוק בלב
תמצא שמחה לצד כאב
תמצא פחדים ואהבות
כולם סגורים במגירות
מה שרואים מבחוץ
לא דומה למה שרואים מבפנים....
ולא לכל אחד יש כוח
לא לכל אחד יש זמן
ולא תמיד אפשר לפתוח
אך אם אתה מוכן
להסתכל לכאן.....
מה שרואים מבחוץ
לא דומה למה שרואים מבפנים....
