חצי עולם רעב,
חצי עוצם עיניו.
והכדור סובב, 
חורק על אופניו.
הים הזה כואב, 
חופיו נאנחים.
אוהב הפך אוייב
במלחמות אחים.
נגן נגן אורפיאוס,
רכך את קשי ליבם.
נגן נגן אורפיאוס, 
שכך את כעסם.
נגן נגן אורפיאוס
הרעד את נשמתם,
נגן נגן אורפיאוס
הער את ילדותה.
נגן נגן אורפיאוס,
עד שיבכו כלם.
נגן נגן אורפיאוס,
רפא את העולם.
ציפור חדלה לשיר,
כנפיה בוערות.
עשן מעל העיר,
מעל היערות.
הילדים קוראים
ולא שומעים תשובה,
ואנשים גוועים 
מחוסר אהבה.
נגן נגן אורפיאוס...
נגן נגן אורפיאוס
כשף את השטן.
נגן נגן אורפיאוס
לכלה ולחתן, 
לילד קטן.
