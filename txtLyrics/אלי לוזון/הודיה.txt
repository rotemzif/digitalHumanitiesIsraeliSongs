את כל כך שלי, אותה רקמה חיה
כל אהבתי תהא לך נדוניה
על שם תפילתי את לנצח קרויה
תודה ילדתי זה כמו הללויה
הודייה.
בזכותך אני אבא, אודה ליה
ואת בי שיר ומנגינה חבויה
בליבי כתבי תווים בקול המיה
הרעידי בי מיתר בתי הודייה.
את אביב שלי, פריחת השקדיה
הודייה שלי, שירה יפיפייה
כל המלאכים יהיו לך פמליה
ילדתי שלי, אחת ואין שניה
הודייה.
בזכותך אני אבא...
נשמה שלי, את אותי מחייה
את בין פעימות הלב לבין הדומיה
אבק הכוכבים משרביט הפיה
את המילה האחת אשר אין דיה
הודייה.
בזכותך אני אבא...
שנים חיכיתי לך חולם בציפיה
עצמתי עיני עד קצות  הראיה
שם ראיתי אותך אל ידי מגיעה
תראי מלב של אבא מה נהיה.
הודייה.
בזכותך אני אבא...
