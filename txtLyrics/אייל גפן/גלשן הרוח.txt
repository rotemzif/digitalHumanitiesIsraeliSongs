יופי רוח הגלשנים
על המים מפרשים
ים פתוח כחול גלים
במהירות הם מתקדמים
אמא אבא רחוק החוף
כאן אני גולש כמו חץ
תכף רגע הביטו איך
גל גדול אני קופץ!
לא אפול, אני יכול
לדאוג אין כל סיבה
על גלשן הרוח טס
חכו אני כבר בא
יופי שמש מפרש בודד
אדום לבן הם הצבעים
גלשן ברוח עולה יורד
כואבים קצת השרירים
אין בי פחד גולש לבד
ורגלי הן איתנות
יש לי כח מחזיק חזק
בידיים שזופות
לא אפול, אני יכול...
אמא אבא רחוק החוף
כאן אני גולש כמו חץ
תכף רגע הביטו איך
גל גדול אני קופץ!
לא אפול, אני יכול...
