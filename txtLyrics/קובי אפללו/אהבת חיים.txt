בכל יום היא מהלכת במשעול אל השקיעה
ועיניה מבקשות בין ים ליבשה
וברחובות מאובקים מול אנשים שקופים
היא מחפשת אהבת חיים, היא מחפשת אהבת חיים
בכל לילה היא יושבת עם הספר המצהיב
וקוראת על אהבות שבאו באביב
ובתמונות של ילדים ותינוקות תמימים
היא מחכה לאהבת חיים, היא מחכה לאהבת חיים
רק שיבוא וייקח אותה אל מחוזות האור
שיבוא ויאהב אותה ואמונים ישמור
שיבוא לחבק בימים הקרים
שיבוא לכל החיים, שיבוא לכל החיים
ושוב היא משתוקקת למה שאמיתי
לקסם הנסתר ברגש מהותי
וכשפורחות תפילות בגן הבודדים
היא מבקשת אהבת חיים, היא מבקשת אהבת חיים
רק שיבוא...
