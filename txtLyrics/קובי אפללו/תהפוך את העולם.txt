מחפש את החיים שלי בכל מקום
מחפש את השנים שנעלמו פתאום
והפנים המוכרים שלך יפים כל כך
ועדיין מחפש איך לאהוב אותך
מחפש את העולם שלי בעולמך
מחפש את הרצון שלי ברצונך
והחלום שלי הופך לאט למציאות
הנשמה הזאת נצחית אף פעם לא נמות
תהפוך את העולם עד שתהיה מאושר
תהפוך את העולם עד שיהיה ישר
תהפוך את העולם ואת כל מה שנותר
מחפש את התמונות שבגופי נפשי
מתבלבל ומתמצא ברגש האישי
וזה מוזר להתבונן אפילו קצת מפחיד
מה יאמר אלי הלב ומה עלי יעיד
תהפוך את העולם...
על הכביש הכי מהיר לאושר הנכסף
אני עוצר להיזכר במה שבי חלף
אומרים הוא חי באשליות והוא בסרט נע
כמו איזה איש חשוב כמו איש פשוט כמו משוגע
תהפוך את העולם...
על הכביש הכי מהיר אל תוך העננים
אני עוצר לשתות קפה עם כמה כיוונים
אומרים הוא התקדם, אני שואל לאן
ובמראה שלי שבורים תעתועי הזמן
