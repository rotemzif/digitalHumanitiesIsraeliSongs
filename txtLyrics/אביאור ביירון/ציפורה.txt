ליפ ליפ יקרה, ציפור חמודה 
ממה את חוששת, ממה נרעשת? 
להיכן את הולכת, לאן נעלמֵת? 
האם דיני הזמן אותך כובשים? 
מדוע את בורחת שוב להרים? 
ציפ ציפ ציפורה, יפתי יקרה 
לאן את ממהרת, מכשפולה קטנה? 
בהרים קר, רטוב ובודד 
לעולם לא תמצאי שם מסתור באמת 
אהובתי היקרה, מתוקה שלי 
מעצמך אל תִראי, את נפשך חִשפי 
ולעולם תראי, נימי עולמך הפנימי 
מעצמך אל תִראי, את נפשך חִשפי 
ליפ ליפ גיבורה, חזקה שלי 
מדוע נתקַפת בהלה נוראה? 
האם ראית שדון אימתני? 
שמעת צללי איוב ברחוב צדדי? 
בהרים מנוחה, הרי לא תמצאי 
ציפ ציפ, ציפורה, ליפ ליפ יקרה 
אל תתני לשדים אותך לרדוף 
הרפי מהם מיד וּללא היסוס 
עולמך רַפדי בדברים אחרים 
נִטשי פחדיך, עִקפי צללים 
אהובתי היקרה, מתוקה שלי 
מעצמך אל תִראי, את נפשך חִשפי 
ואז ההרים יתנתקו משורשם 
יתרוממו באוויר וירעישו עולם 
שרפים, אופנים, חיות קודש ומלאכים 
יחשמלו האוויר, עננים יתנגשו 
ואותך שוב אכיר 
ואותך שוב אכיר
