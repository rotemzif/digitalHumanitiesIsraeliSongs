הוציאו גופתי לרחובה של עיר 
הורידו הכיסוי 
הציגו לראווה 
תנו למבטים לחדור 
כבר לא מרגישה 
אין בושה 
כבדו את גופתי במבטים אחרונים 
עשו קבורה יפה יפה 
אל תתרגשו משדי 
המתקשים 
אין התלהבות 
אל תתעלפו משפתי הבשרניות 
זה לא מתשוקה 
זה ציור-איפור של פעם 
אל תתמהו על עיניי החיות 
בענייכם - אני מתה 
הביטו בי מבעד לזגוגיות 
בחנו אותי בטעם, ביושרה 
הביטו בי מבעד לזגוגיות 
בביקורתיות 
תורו עלי באצבע מאשימה 
היא הזונה, הרעה, המצורעת 
תורו עלי באצבע מאשימה 
היא המכשפה שהדיחה 
אספו בגדי, תכשיטיי, ספריי, 
כלי איפור 
שרפו הכול ברחובה של עיר 
אל תגעו בנותר 
שרפו הכול, שוב 
ליתר ביטחון 
קירות ביתי אדום כהה 
הכיור - מטונף 
החרקים מתרוצצים בצורות שונות – 
מילא 
העכברושים מתחמקים משאלות נוקבות – 
מילא 
המקקים, הכינים והפרעושים מתפעלים 
מטקסים משונים – 
מילא 
אך מהצרעת שעל הקירות 
אל תתעלמו 
שיברו אותם, סיכלו את האבנים 
את ביתי תשרפו, עד 
היסוד 
הביטו בי מבעד לזגוגיות 
בחנו אותי בטעם, ביושרה 
תורו עלי באצבע מאשימה 
היא הזונה, הרעה, המצורעת 
הביטו בי מבעד לזגוגיות 
בביקורתיות 
תורו עלי באצבע מאשימה 
היא המכשפה שהדיחה 
אני שוכבת ברחובה של עיר 
אתם מביטים ולא יודעים 
מה לעשות 
לגעת לא לגעת 
לגעות בבכי או לבחון בקפדנות 
ללטף או לנסות לכופף 
אני מתקשה 
להחליט 
כבר לא הבעיה שלי 
ברוך השם - שֵּׁדַי
