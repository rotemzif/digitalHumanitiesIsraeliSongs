ארבע שנים מצפה רות לשבועה 
ציפתה ולא ידעה ציפתה 
שלום עליכם מלאכי השרת 
נשלח מלאך חשנדרגום לחזר אחר המבטיחים 
חיזר אצל רב נֵדר 
חיזר אצל רב אילוּזיה 
חיזר אצל רב בטוח 
חיזר אצל רב לשונרע 
חיזר בפתחים 
יִיהֵד בנשבעים 
אין עונה 
עברה שנה ועוד שנה 
שלוש שנים משתוקקת רות לחיבוק 
השתוקקה ולא ידעה שהשתוקקה 
בואם לשלום מלאכי השלום 
נשלח מלאך שוסריאל לחזר אחר השתיינים 
חיזר אצל רב חבקוק 
חיזר אצל רב עלוק 
חיזר אצל רב בקבוק 
חיזר אצל רב פקוק 
חיזר בפתחים 
המיר בפקפוקים 
אין גואל 
עברה שנה ועוד שנה 
שתי שנים מקווה רות לדמעה 
קיוותה ולא ידעה שקיוותה 
ברכוני לשלום מלאכי השלום 
נשלח מלאך ליבראֵל 
לחזר אחר העיניים 
חיזר אצל רב קוּקן 
חיזר אצל רב עייני 
חיזר אצל רב מבט 
חיזר אצל רב עִינרע 
חיזר בפתחים 
הוליד בקרציות 
אין עונה 
עברה שנה ועוד שנה 
שנה אחרונה מתפללת רות לישנים 
התפללה ולא ידעה שהתפללה 
צאתכם לשלום מלאכי השלום 
נשלח מלאך חלואל לחזר אחר הנמים 
חיזר אצל רב חלום 
חיזר אצל רב ישנון 
חיזר אצל רב רדום 
חיזר אצל רב חורֵפּ 
חיזר בפתחים 
גִייֵר הנרדמים 
יש גואל 
סוף-סוף 
חזרו בתשובה
