אינספקטור חכם, אינספקטור פיקח
מצדיק את הטוב ומגנה את הרע.
וכשאני קם, אני קם לי בבוקר,
סוגר איזה תיק וחוזר למיטה.
נותן פירושים, מסביר ומרתיע,
שומר על מוסר ומחפש ת'עשן
מוצא הוכחות, עוקב ושומע,
שואל שאלות ומבזבז את הזמן.
יש כאן עניין שדורש פרוצדורה
ולא משנה אם יקח לי שנה,
צריך לארגן את העם הפרוע,
לשים אזיקים לטובת האומה.
מה ת'חושב אני מתבדח,
אני רציני ועובד בחשאי.
הרבה מנסים להיות כמו פיקח,
ישנם שהיו ואומרים זה כדאי.
אם אתה לא מתמצא במקצוע
חייך עומדים בסימן שאלה.
הפשע מורכב ממסורת של רוע,
יתנו לך זבנג על הראש עם אלה.
למה לדאוג, הצדק יכריע,
הכל יסתדר ויפעל כשורה,
צרות מתפתחות אז לא להזיע,
אינספקטור פיקח נמצא בסביבה.
יש כאן עניין שדורש פרוצדורה,
ולא משנה אם יקח עוד שנה,
צריך לארגן את העם הפרוע,
לשים אזיקים לטובת האומה.
מה יש לדבר, אינספקטור פיקח.
השם לבדו יבריח גנב.
אם מישהו מעז איתי להתווכח,
אני מתעצבן ומפנה לו ת'גב.
