זהו מאיר וזה אלון
שהגיעו מארצות הברית
אז נרים כוסית של מים
ונשמור על סולידריות בסיסית
היו ימים שם לא קלים
אפשר לומר קשים אפילו
אבל נודה ולא נסתיר
שנהנינו וגם בילינו
כי פה היתה קצת ידידות
והיא אשר עמדה בפרץ
אם האחד היה צמא
אז השני עשה לו ברז
זהו מאיר...
איך הטיילת השתנתה
האם בדיזנגוף נסעת
כשאתה מגיע לכיכר
אתה נוסע מלמטה
הכל נשאר כמו שהיה
וכל שינוי הוא רק קוסמטי
אם תקלף את הקליפה
אסתר המלכה היא רק אתי
הנה מאיר, הנה אלון, הם הגיעו
מספיק עם השטויות
התכנסנו כאן הערב
לא לשמוע מלודרמות אישיות
בעוד שנים נהיה זקנים
ואז נשב על כוס של בירה
וניזכר ברובע קווינס
ועל מנהטן נשירה
איך שקנינו "מעריב"
כל יום שישי על יד הסאבוואי
ואיך חייגנו תל אביב
שכן לומומבה חייג זימבבואה
אלון, מאיר
מאיר, אלון
הלו מאיר
נעים פה בעברית
DO YOU LIKE IT
זה בסדר
אני חש מאוד לוקאלי
וכל כך סנטימנטלי
אז נפרוט שוב על גיטרה
בשביל רינה, בשביל שרה
ונהיה ולו לרגע ישנים
