בין הרים ובין סלעים
בשדות ובכרמים
דמות עוברת כמו רוח הוריקאן.
זוג רגליים חזקות
לוחמות ודוחפות
בתנופה ובכח לא יאומן.
הוא עוקף והוא עובר,
הוא חולף כל כך מהר,
לא רואים אותו אפילו לשניה.
רכבות ומטוסים
מפנים את הדרכים
כשהאיש המהיר קרב ובא.
לו רק ידענו מאיפה הוא ומה הוא
כל חייו ממשיך להיות כדור שלא פגע.
הוא לא בוטח, עובדה שהוא בורח,
אין לו מטרה ואין לו התחלה.
כל היום וכל הליל
מסתובב ומשתולל.
רק ענן אבק יגיד את מסלולו,
הוא מהיר והוא פזיז
הוא גמיש והוא זריז,
מנסים כבר שנים לתפוס אותו.
ילדות וילדים
מחכים לו בכבישים,
רק לראות אותו עובר ונעלם.
לפעמים בשביל גוון
משנה את הכוון
ובשקט מפתיע את כולם.
לו רק ידענו מאיפה הוא ומה הוא
כל חייו ממשיך להיות כדור שלא פגע.
הוא לא בוטח, עובדה שהוא בורח,
אין לו מטרה ואין לו התחלה.
מקטן ועד גדול
מקמץ ועד סגול
בקולי קולות יפיצו תהילה,
ההרים ישירו שיר,
ושטיחים מקיר אל קיר
יספרו על האיש של המאה.
לא שוטרת לא חתול,
לא רכבת לא מנעול
לא יצליחו להכשיל את המוכשר.
רק יודעים כולם לשיר,
על האיש הכי מהיר
שמגיע והופ-סה, הוא עבר.
