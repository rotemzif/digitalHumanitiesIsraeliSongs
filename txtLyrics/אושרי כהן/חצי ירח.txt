חצי ירח ופנס רחוב
מחשבות על מה עושה לי טוב
ועיר גדולה אחת
שלא נותנת לישון.
חצי מנה
נהג מונית חצוף
ולפעמים זה כמו סטירה לפרצוף
ההוויה הזו.
רחובות עמוסים
שנייה לפני
שנמסים
לתוך חלומות מורכבים
על מקומות רחוקים.
מבט נויירוטי וחזה חשוף
עוד משקה ונלקק צוף
של לילה פרחוני
עד שננבול.
על מיטה תחת חלון שלא נסגר
ונתחמם עד שיפסיק להיות לי קר
כבר מאוחר וקצת מוזר 
אני נזכר בטעם מר 
שלא נגמר גם אם נזהר שלא לחזור על טעויות .
רחובות עמוסים
שנייה לפני
שנמסים
לתוך חלומות מורכבים
על מקומות רחוקים
אולי שם
           זה יקרה.
