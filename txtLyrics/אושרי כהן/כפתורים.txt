חלונות פתוחים אל נוף לא מוכר,
על שולחן קטן וקפה קצר,
כפתורים מספרים
סיפור שכבר שכח מזמן.
מנורות דולקות במרכז תקרה
מאירות ידיים לוחצות בלי הפסקה
על כפתורים שמספרים
סיפור שעוד לא קרה.
מי אני?
אם לא לכתוב את עצמי 
כדי לקחת אותי
להיכן שעוד לא הייתי,
מה אני? 
אם לא לכתוב את עצמי
לדעת.
מקצבים משונים חוזרים על עצמם,
אצבעות מלטפות ניגון מסומם
כפתורים שמספרים 
סיפורים של אחרים.
מחשבות מטיילות כמו אבדו בשדות,
רק הדף יאסוף, יילקט נבחרות
אל כפתורים שמשכיחים
חיים שלמים של זכרונות.
מי אני?
אם לא לכתוב את עצמי 
כדי לקחת אותי
להיכן שעוד לא הייתי,
מה אני? 
אם לא לכתוב את עצמי
לדעת.
מי אתה?
אם לא לכתוב את עצמך
כדי לקחת אותך
להיכן שעוד לא היית,
מה אתה?
אם לא לכתוב את עצמך
הלילה.
