אפשר לעשות הכל רק לא להתנשק
לגעת כל הלילה, להתקלח על הבוקר באותם מים חמים.
אפשר לעשות הכל רק לא להתנשק
אני אנגן משהו ישן, נדבר רבע שעה ונרגיש אחר כך חכמים
אפשר לעשות הכל רק לא להתנשק
אחרי שתלכי אני אבהה בזגוגיות מחוספסות, אחרי סיגריה אחרונה, אשכב לבד בין ארבע כריות.
אי אפשר להתנשק, אי אפשר להתנשק
זה ישאיר לך סימנים
אי אפשר להתנשק ,אי אפשר להתנשק
את לא רוצה לשבור את כל מה שאת בונה שנים.
אפשר לצחוק בקול סדוק רק לא להתנשק.
תגידי, מאוחר, את צריכה לחזור לאיזה מושב בשרון,
לכסות בשמיכה של חורף
את הילדות שלך.
אפשר לשחק משחקים רק לא להתנשק.
תבואי לקחת אותי מדרום תל אביב אליי הביתה.
תעשי את עצמך שאת חושבת עליי לכמה רגעים
אי אפשר להתנשק, אי אפשר להתנשק
זה ישאיר לך סימנים
אי אפשר להתנשק ,אי אפשר להתנשק
את לא רוצה לשבור את כל מה שאת בונה שנים.
אפשר לעשות אהבה- רק לא להתנשק
אפשר להתמכר אל המגע- רק לא להתנשק,
אפשר סוף סוף להשאיר אותי לבד?
ובטח גם אז....
אי אפשר להתנשק, אי אפשר להתנשק
זה ישאיר לך סימנים
אי אפשר להתנשק ,אי אפשר להתנשק
את לא רוצה לשבור את כל מה שאת בונה שנים.
