מול חוף ימי כבר הדליקו
נרות שבת כל הספינות
הספנים אספו משוט
כנפי סירות אין מלבינות
שבת קודש על חוף ימי
כנפי סירות אין מלבינות.
על חוף ימי, על חוף ימי
שבת קודש ממשמשת,
נשי-דייגים לבשו לבן
והמכמורת מתייבשת.
גם דגי ים ישליו עתה,
והמכמורת מתייבשת.
שבת קודש על חוף ימי,
ראה, החול כמו הלבין יותר
והשמיים כחול הוסיפו
אף השחף אינו חותר
ומתרחק מתחום שבת,
אף השחף אינו חותר.
גם דגי ים ישליו עתה,
והחול כמו הלבין יותר
הספנים אספו משוט
כנפי סירות אין מלבינות
על חוף ימי כבר הדליקו
נרות שבת כל הספינות.
