ההולכים בחושך 
אור גדול יראו
הכמהים לחופש 
בית ימצאו
אפלה מולכת
על הפנסים
העומדים מלכת 
מחפשים נסים
מי ידליק נר עתיק
מי ישמיע שיר
מי ימצא בליבו 
אור חדש בהיר
בלפיד של אתמול 
עוד תבער האש
לפעמים נס גדול 
שב ומתרחש
האורות דולקים
על אדן חלוני
יש מי שידע 
לפתור את חלומי
זה אותו סיפור
אותו המחזה 
בימים ההם 
ובזמן הזה
מי ידליק...
אל תבטיח לי 
נסים ונפלאות
גם הערפילים 
הם רמז לבאות
בעונה סוערת
אל תיסוב אחור
ותמצא בדרך 
גם שלווה ואור
מי ידליק...
