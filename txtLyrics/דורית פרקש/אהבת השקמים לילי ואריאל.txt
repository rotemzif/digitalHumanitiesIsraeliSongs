על גבעות מתונות
בשבילי ואדיות במדרונות
עננים ממריאים
נשבענו אהבת נשארים
דהרנו  אל דרכנו
חיוך אחרון על פנינו
אבק בין קמה
רצון טוב והסכמה
כמו שני גיבורים על מסך 
אהבתנו איתנו בסך
שתקנית חרישית ואילמת
אהבת השקמים
עד קץ הימים
עד תום השבילים
את לילי שלי
ואתה אריאל
ביום חורף סגריר
או בערב  קיץ  מאיר 
סימנים שנותרו 
בשדה, בגן, במטבח
טלאים שבדיר
דולף המרזב שבקיר
תבשיל בתנור
אנחת, שער סגור
כמו שני גיבורים.....
מגבעת כלניות, אליה נשאנו מבט,
נשקיף מעתה בשניים לנצח אחד
על עמק קטן בו השארנו עקבות  ותלמים
שבועת עלומים
ושלוות מנוחת  עולמים
כמו שני גיבורים.....
