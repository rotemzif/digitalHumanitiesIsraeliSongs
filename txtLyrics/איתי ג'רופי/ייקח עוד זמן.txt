יכול להיות 
שייקח לי עוד זמן 
יש הרים ושבילי רכסים שעליי לעבור. 
יכול להיות 
שלא אדע לאן 
ומחוג המצפן יאבד עשתונו מהקור. 
יכול להיות 
שאפול בדרך, 
ואגיע אל הדלת פצוע וחסר אמונה. 
אם את שם לבד עכשיו, חכי לי. 
אם את שם לבד- 
חכי. 
אם אגיע שני, ואביט מלמטה 
על זרועו המנחמת לוטפת כתפך- 
איך אוכל לסלוח? 
איך תסלחי לעצמך? 
יכול להיות 
שייקח לי עוד זמן 
יש הרים גועשים שרודפים את הולכי הדרכים. 
יכול להיות 
שלא ארצה לעבור מכאן 
כי אחשוב שמצאתי את כל שהיה במוחי.
