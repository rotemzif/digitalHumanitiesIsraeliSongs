חבל שאתה כבר לא כאן 
בלילה, הכר לא תוכל להקשיב 
למחשבות שעושות את דרכן 
ואין לתמיהותיי מי שישיב 
כשאתה כבר לא כאן 
כבר לא קם עם תחושת בטחון 
שכל שיקרה כבר תוכנן 
וצריך רק לבחור בשביל הנכון 
חבל שאתה כבר לא כאן 
כבר אין לי במי לבטוח עד כלות 
בזמן שאפול למצוקה 
לא יהיה לי למי לחכות 
חבל שאתה כבר לא כאן 
כמו מקל לעיוור שנזהר לעלות 
וברגע שאורו עיניו 
הבין שידיו בלא כלום אוחזות 
חבל שאתה כבר לא כאן 
נאלץ לנווט את דרכי לבדי 
ושבילי הוא סבוך ומסוכן 
ועמוד העשן לא ניצב לנגדי 
חבל שאתה כבר לא כאן 
כבר אין לי במי לבטוח עד כלות 
בזמן שאפול למצוקה 
לא יהיה לי למי לחכות 
חבל שאתה כבר לא כאן 
הוצאתי אותך מחיי ומותי 
אך נותרתי עלוב ומרוקן 
ואין לי למי לשאת תפילתי
