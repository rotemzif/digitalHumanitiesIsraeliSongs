בדרך 
ראיתי שדות של קוצים כחולים 
ראיתי איך אני מתקשה ודוקר 
רוצה לעוף למקום אחר 
בדרך 
רצית להחזיק לי את היד 
דיברת אליי קרוב 
ולא הבנתי דבר 
אבל רציתי להישאר 
איתך על הדרך 
רק תבטיחי לי 
שתהיי לידי כשאתעורר 
שתחבקי אותי חזק אלייך 
שתחייכי 
רק תבטיחי לי 
שתלחשי לי באוזן קסמים 
שתנשקי אותי 
אני נופל 
בדרך 
ראיתי אותך בשמלה לבנה 
מסתובבת ברוח 
והשיער שלך 
משוח בריח של פריחה 
מסמן לי את הדרך 
רוצה רק לנוח להרגע 
רוצה לישון איתי 
להניח את הראש 
על הריאות שלי 
לפזר את שיערך על פני
רק תבטיחי לי...
