יש לזה ריח של פעם 
אני מרגיש זה מתקרב 
מה עושים עם זה כשזה שגרה 
יש ריח של שקט ודשא 
צומחים וצומחים בתי קפה גינות פאר 
יש ריח של נמאס ותלכו כבר 
מה עם השקט המקולל 
ריח שלך נאחזת בפחד 
מוציאה את זה לכל הכיוונים 
ריח שלי בורח הצידה 
מוריד את הראש 
שיעברו החיילים 
עברו עליהם ימים קשים 
עברו שתי מכוניות כסופות 
מלאות בכדורים 
עופרת לכל הילדים 
ושוב הריח הזה 
של מנוע מסוקים של בתים 
של חול ואבנים, 
ריח שלך נאחזת בפחד...
