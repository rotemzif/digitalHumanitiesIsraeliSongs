אהבות אינן מתות, אמרת לי,
והעשב מצייר סתיו בשבילים.
מרחוק צוחק הקיץ ולוחש לי:
אהבות אינן מתות, רק בשירים.
את אינך והעיר אינה זוכרת.
מפזר לי ברחובות את צעדי.
בגבי סוער הרוח ושלכת.
שוב הולך לי וחוזר על עקבותי.
אהבות אינן מתות, הבטחת.
עוד יש בי זיכרון בלתי נשכח.
אהבות אינן מתות, נשבעת.
אז מדוע את הלכת
ומדוע שוב חזרת
והלכת?
את עיניי עטפו טיפות של גשם
וברוח מהדהד לי צליל קולך.
אם פרח לו החיוך שוב בלחייך
אז אולי זה האביב שב אל לבך.
אהבות אינן מתות...
אהבות אינן מתות.
אהבות אינן טועות.
אם עוזבת עוד אוהבת וחושבת. 
