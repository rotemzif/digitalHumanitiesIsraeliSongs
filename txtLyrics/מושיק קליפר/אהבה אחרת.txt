את רחוקה - מעבר למרחק.
עיני אלייך לא טסות קדימה.
ונערך הגא צחק, צחק, צחק,
עד שבבת-העין האדימה.
את רחוקה כמו השיר הזה, 
כמו היום הבא, כמו השמש,
כמו פרפור הבכי בחזה,
כמו ריאה אשר אינה נושמת.
לכן ילדה, אפילו תחזרי,
לא ינזפו בך שאת מאחרת.
כל כך רחקת אל תוך לילות זרים,
שתחזרי כמו אהבה אחרת.
את רחוקה כמו אני עצמי
לא רק ממה שאת אולי זוכרת,
אלא ממש מכל העצמים,
שעליהם הנפנו את החרב.
את רחוקה אפילו מן היום,
שבו לראשונה רחקנו יחד,
כשמחית תמרור מרחק אדום
מעל שפתי בלובן המטפחת.
