דיברנו כל הבוקר
לרכך את המכה
ואני עם פני פוקר
הסכמה שבשתיקה
אין צורך לברור את המילים
גם לי זה מתאים
ניפרד כידידים ונדע
אם אהבנו באמת
אהבת אדם
שתקנו כל הערב
לא אמרנו שום דבר
עכשיו אני חושבת
שזה אולי לא מאוחר
אין צורך לשבור את הכלים
הלילות האפלים
ימים חלולים של פרידה
כי אהבנו באמת
אהבת אדם
בוא נישן על זה
עוד לילה אחד או שניים
בוא נישן על זה
נישן על זה
תחזיק מעמד
תביט לשמיים
עוד בוקר נולד בינתיים
בינתיים
