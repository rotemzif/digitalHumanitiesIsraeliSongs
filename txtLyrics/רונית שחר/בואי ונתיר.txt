עכשיו
בתוך הסדר היומי פשוט,
בתוך החדר ננסה לשוב -
לאהבה אחת.
מוטב,
להישאר קשורים בגב החוט,
להאחז במשהו לפני
שכוחותינו
עוזבים בבת אחת.
עכשיו תהיי גלויה, כי
גיליתי לך הכל,
בתוך שמיכה מאוחרת
טמנתי לך אותי.
זה לא עניין של ים, כי
הים יכול לסבול,
אבל איך אשנה
את עצב דעתי?
אני נכנע!
איך אני נכנע לך?!
השמיים רחוקים מדי,
לגעת בענן.
עכשיו,
בתוך הסדר היומי פשוט,
בתוך החדר משהו קשוב
אלינו,
העוברים בכף.
מוטב,
להישאר קשורים בגב החוט,
להאחז במשהו, לפני
שכוחותינו
עוזבים בבת אחת.
עכשיו תהיי פשוטה, כי
גיליתי לך הכל,
בתוך שמיכה מאוחרת
נרדמתי לך אותי.
אפילו שנותרתי מוטל
על גב החול,
אפילו שזה ערב,
בואי ונתיר.
