לאט לאט התממשו 
כל הפחדים 
עכשיו אנחנו פשוט 
שני אנשים נפרדים 
שירים שנכתבים בבוקר 
עושים לי שמחה 
אני חושבת עליך 
על כמה עצוב 
שאתה בטח חושב 
שלא הייתי איתך. 
לאט לאט התלבשו 
כל השדים 
על שני ילדים אבודים 
על שני אנשים נפרדים 
שירים שנכתבים בערב 
עושים לי שמחה 
וגם אם בא געגוע 
אז מה זה חשוב 
אם אתה בטח בטוח 
שלא הייתי איתך. 
כמה חבל שלא באנו לתת 
אלא רק לקחת את 
מה שלא ניתן בקלות 
אולי לחוד 
לפחות נלך לאנשהו.
