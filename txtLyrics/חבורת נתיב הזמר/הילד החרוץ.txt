הפרפר:
ילד ילד בואה!
למה כה תשב פה בלי נוע?
אין אני יודע 
למה זה כה תתיגע?
הילד:
אל נא תפרעיני
כי עסוק הנני:
אני מכין את שיעוריי
שהטילו עליי מוריי
הורד:
ילד ילד נוח!
הגנה אתנו בוא לשוח! 
עם כולנו יחד 
יכול אתה לרקוד בלי פחד
הילד:
אל נא לו שמעני
אל ורדי אל תשיאני
אם אצא אל הגינה 
יעמדוני בפינה
החבצלת:
ילד ילד קומה 
אל תכתוב ואל תקרא מאומה!
המחברת הניחה 
גם את הדקדוק השליכה 
הילד:
אל נא חבצלת 
אל תהגי איוולת 
אם לא אדע מה זה מפיק
אקבל הן לא מספיק
הנרקיס:
ילד ילד הרף!
שור: הנה הגיע כבר הערב
צור את כל ספריך 
ושים אותם בילקוטך
הילד:
די לי כבר גמרתי
את ספרי סידרתי
עכשיו אני יכול לרקוד
עם כולם יפה מאוד
