אני יודע למה הציפור
בתוך הכלוב הרחק מאור,
עוד שרה את שירה.
אני יודע למה הציפור,
בתוך הכלוב, הרחק מדרור
אותי עוד מעירה.
שרה שיר בכל כוחה
מתוכה , מתוך הלב,
היא לא שרה שיר שמחה,
זה קולו של הכאב,
יום אל יום אל יום אל יום,
כל עוד תוכל לנשום.
אני יודע למה הציפור
מכה בכח בכנפה
בחושך הנופל.
אני יודע למה הציפור
עוד ממשיכה, לא התעייפה
לשיר ולסלסל.
שרה שיר בכל כוחה
מתוכה , מתוך הלב,
היא לא שרה שיר שמחה,
זה קולו של הכאב,
יום אל יום אל יום אל יום,
כל עוד תוכל לנשום.
אני יודע למה הציפור
תמשיך לתת קולה בשיר
בכלוב בעלטה
אני יודע למה ציפור
תמשיך לתת קולה בשיר,
בכלוב - זו תפילתה.
