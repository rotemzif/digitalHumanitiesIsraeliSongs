גשם יורד עכשיו
גשם יורד עכשיו
הכלב שלי לא מבין מה קורה כי הוא סך הכל
שנה שלישית בפקולטה למדעי הסביבה.
מים רבים וכל העולם רועד
גשם יורד מאוד יש עוד הרבה ללמוד
איך הצבעים - איך הצבעים משתנים כשגשם מתחיל
לרקוד.
לילה יורד עכשיו
לילה יורד עכשיו
ראשי וליבי מסרבים עוד לישון כי הם סך הכל
כ"ה שנים בפקולטה למדעי החיים.
לילה אפל וכל העולם חרד
לילה יורד מאוד יש עוד הרבה ללמוד
איך הצללים - איך הצללים משתנים כשהלילה מתחיל
לנדוד.
בוקר עולה עכשיו
בוקר עולה עכשיו
החדר שלי לא מבין מה קורה כי הוא סך הכל
שלושים שנה בפקולטה למדעי המחר.
שמש גדולה וכל העולם מלא, בוקר מצא ידיד
בוקר מצא תלמיד - כדי להיות יש ללמוד איך
להשתנות תמיד.
