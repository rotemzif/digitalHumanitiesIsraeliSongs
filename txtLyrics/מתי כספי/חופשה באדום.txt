והבוקר זימן לכיכר ההומה 
חייל של שדה בכומתה אדומה 
וקרא לחייל עבור 
ושיטח לפניו את העיר בשאונה 
את פועל הפרבר בחולצה אדומה 
וגם שלט של ניאון הודיע היום 
בקולנוע יוצג הבלון האדום 
וקראו לחייל לעברם 
והושיט את ידו לקראתם 
רק עמוד אין כניסה אדום 
ואור ירוק של רמזור 
צחקו לחייל בתום 
ואמרו לחייל: עבור 
והערב זימן לכיכר ההומה 
חייל של שדה בכומתה אדומה 
וקרא לחייל עבור 
נערות בשמלות אדומות לו קרצו 
בשפתיים ורודות לו חיוך העלו 
וזקנה בבלואים שהגיעה הלום 
הושיטה לו פרח עם ריח אדום 
וקראו לחייל לעברם 
והושיט את ידו לקראתם 
רק עמוד אין כניסה אדום...
והלילה זימן לכיכר ההומה 
חייל של שדה בכומתה אדומה 
וקרא לחייל עבור 
ורמזור הדרכים שם המשיך עוד לדלוק 
אך אורו האדום השתנה לירוק 
אל העיר הגדולה אז שלח הוא מבט 
היא הזכירה לו פס של חופשה מקומט 
עם קולו של הרחוב שנדם 
מן העיר החייל נעלם
רק עמוד אין כניסה אדום...
