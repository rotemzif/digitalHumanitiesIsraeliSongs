בואי לישון איתי יפה שלי
בואי נשקע בתוך סדינים רכים
ובחלומות הארוכים
את האשה שלי
בואי עלי איתי יפה שלי
בואי נדהר אל מרחבים כחולים
למקומות גבוהים הכי צלולים
את האשה שלי
השמש ועיני
מלטפות פנייך
הרוח וידי
בשערך
בואי דברי איתי יפה שלי
בואי נוציא את כל הכעסים
ונצוף מעל מפוייסים
את האשה שלי
בואי לשתוק איתי יפה שלי
בואי נקשיב לרחש העלים
ונבדוק אם כוכבים נופלים
את האשה שלי
השמש ועיני
מלטפות פנייך
הרוח וידי
בשערך 
בואי לגן איתי יפה שלי
בואי נסתתר בין הפרחים
ונרגיש איך שנינו נפתחים
את האשה שלי
