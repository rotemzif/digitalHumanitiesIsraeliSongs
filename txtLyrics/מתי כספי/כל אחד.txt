בני אדם יודעים להבדיל בין טוב לרע
אך כל יום שומעים שקרה דבר נורא -
אנשים יודעים, אך זכרונם די חלש.
איש עזב אישה ואת שלושת ילדיו,
האישה אמרה שמוטב לה בלעדיו -
אנשים גומרים ומתחילים מחדש.
כל אחד רוצה לשנות
כל אחד רוצה להנות כשהוא יוצא
כל אחד רוצה אך לא כל מי שרוצה
מוצא.
כל אחד רוצה עוד חיוך
כל אחד רוצה עוד חיבוק או יד ביד,
אף אחד אינו מעוניין להיות לבד,
לעד.
עד לפני שנה הם היו כמו זוג יונים
ועכשיו הם עפו לכיוונים שונים -
אנשים עפים ומחפשים את עצמם.
נערה ברחה כי היו לה שיעורים
כעבור שבוע היא שבה להורים -
אנשים עוזבים ומחפשים את ביתם.
כל אחד רוצה לשנות
כל אחד רוצה להנות כשהוא יוצא
כל אחד רוצה אך לא כל מי שרוצה
מוצא.
כל אחד רוצה עוד חיוך
כל אחד רוצה עוד חיבוק או יד ביד,
אף אחד אינו מעוניין להיות לבד,
לעד.
כל אחד רוצה אהבה ותשומת לב,
כל אחד רוצה אך פוחד להתאכזב,
אנשים לוקחים אך לא יודעים איך לתת.
כל אחד רוצה גם אם לא מראה סימן
כל אחד רוצה ויודע שאין זמן -
אנשים רוצים אז למה לא כבר כעת?
כל אחד רוצה לשנות
כל אחד רוצה להנות כשהוא יוצא
כל אחד רוצה אך לא כל מי שרוצה
מוצא.
כל אחד רוצה עוד חיוך
כל אחד רוצה עוד חיבוק או יד ביד,
אף אחד אינו מעוניין להיות לבד,
לעד.
