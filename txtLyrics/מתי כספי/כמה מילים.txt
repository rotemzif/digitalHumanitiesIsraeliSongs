לו ניתן לחזור
לאחור כמה מילים,
אז אותן 
היינו בלי ספק בולעים -
ואז אולי
היינו שנינו מחייכים היום
והחיים היו כתמול-שלשום
ואז אולי 
היינו את האושר מגלים 
לו רק ניתן לחזור כמה מילים
כל מילה 
שנוסיף היא רק תגרע עכשיו
כי מולה
עוד השתיקה שווה זהב
ואז אולי
היינו שנינו מחייכים היום
והחיים היו כתמול-שלשום
ואז אולי 
היינו את האושר מגלים 
לו רק ניתן לחזור כמה מילים
כמו שחץ
שנשלח מקשת לא חוזר 
כשהקץ
מקיץ אז כלום כבר לא עוזר
כי אז אולי 
היינו שנינו מחייכים היום
והחיים היו כתמול-שלשום
כן, אז אולי 
היינו את האושר מגלים 
לו רק ניתן לחזור כמה מילים
(או - לו להחזיר ניתן כמה מילים)
