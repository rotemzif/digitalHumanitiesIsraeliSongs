השלום היה אצלי בבית 
איזו הפתעה
כמו ציפור גדולה פרש כנפיים
ולבי קפא
כמו חלום ישן הוא בא הופיע
כמו מילה טובה
הוא היה אצלי בבית
והפיח בי תקווה
השלום היה אצלי בבית 
הוא ולא אחר
וכשבא הכל היה אחרת 
זאת אני זוכר
אור בהיר שטף את כל הבית
ואת כל כולי
שתי עיניו היו חמות כמו שמש
הו אלי אלי
השלום היה אצלי בבית
והדליק בו אור
ומאז אני אותו החזקתי
שעלי ישמור
לא חלפו להן דקה או שתיים
והוא נעלם
והשאיר אותי עם כל 
המלחמות שבעולם
