את תקחי את הבית,
לא נורא.
בשבילי גם השמיים הם תיקרה
את תקחי את הבית,
זה לא קל.
רק שלא תאבדי את כל שיווי המשקל
וכשתלכי שימי לב
שקיר לא יתמוטט
שסיר לא יתלהט
ואם תחושי כאב
הניחי את ביתך,
שחררי את ידך
ושוב המשיכי.
את תקחי את האוטו,
אין דבר.
ואני אופניים ואל הכפר
את תקחי את האוטו,
זה לא קל.
רק שלא תאבדי את כל איזון המשקל
וכשתלכי שימי לב
שציר לא יתרופף
שגיר לא יתכופף
ואם תחושי כאב
הניחי את ריכבך,
שחררי את ידך
ושוב המשיכי.
את תקחי את האמא,
אלא מה.
לי תמיד תשאר אמא אדמה
את תקחי את האמא,
זה לא קל,
רק שלא תאבדי את כל שיווי המשקל
וכשתלכי שימי לב
שהיא לך לא תיפול
שהיא בך לא תימשול
ואם ראשך יתעייף
עינייך תעצמי,
קחי אויר ונישמי
ושוב המשיכי.
