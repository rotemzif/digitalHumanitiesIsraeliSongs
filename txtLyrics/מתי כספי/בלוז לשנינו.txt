לילה בהיר בבית קפה
השולחנות מיותמים
בתי העיר מפיצים אור רפה
אנחנו עוד רוקדים
ושמלתך נוגעת בי
מתחדדים אז חושיי
אני לבוש חליפה לכבודך
כך אנו עד בלי די
מזג אוויר קריר חמים
הפרברים נראים חיוורים
פסנתרן מפיק צלילים רכים
ואנו מאוהבים
ושנינו מתעלמים מהזמן
ראשך שעון על כתפי
אצבעותייך מטיילות לתומן
מאחורי גבי
אנו נעים ללא מקצב
חסרי משקל מרחפים
והמשקה כבר שולט במצב
ואנו מופקרים
זוכרת איך נפגשנו כאן
בית הקפה המה מאנשים
מאז הקמנו משפחה
ושנינו מאושרים
לילה בהיר בבית קפה
השולחנות מיותמים
בתי העיר מפיצים אור רפה
אנחנו עוד רוקדים
