על אם הדרכים, רחוק מן הבית
כמעט בקצווי מערב
הדס ויסמין, ענפי עץ הזית
נדמים כחזיון שרב.
על אם הדרכים צינה מתגברת
עורפי מתגונן מן הקור
העוד תרחף על פי הכותרת
צופית ארוכת מקור.
מעבר לתכלת, מעבר לזוהר
ימים ארוכים ארוכים
האם את הארץ יפת התואר
עוטפים ערפילים דקים.
מעבר לים רכבת צופרת
הדרך נפרעת כמו חוב
האם השקיעה עודה מחזרת
אחר רצועת החוף.
ספרי לי ספרי, דבר אל תחסירי
הבאו אורחים לחגים
האם הבנות יצאו כבר העירה
עוטות צעיפים סרוגים.
מעבר לתכלת, מעבר לזוהר,
ימים ארוכים ארוכים
האם את הארץ יפת התואר
עוטפים ערפילים דקים.
מעבר לים הנפש תוססת
המתיני לי עד שאשוב
אשתול בשבילך ליד המרפסת
לימון בחברת חרוב.
