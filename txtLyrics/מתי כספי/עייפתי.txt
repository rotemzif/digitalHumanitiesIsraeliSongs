עייפתי מללכת בדרכים,
שבעתי מלילות שכר
עייפתי מאלפי החיוכים
אשר שולח כל מכר.
אך לדבר אחד עדיין מוכן אני כתמול,
לשמוע קול גיטרות מזמרות, וזה הכל.
לכל מיתר
יש צליל מוכר
וכל מיתר
לפתע שר
כשהגיטרה מפעמת בלבה
אז טוב לי ככה סתם ללא סיבה.
עייפתי מן הים והגלים
מים סוער, מגל נורא
עייפתי משדות של שיבולים,
נעות ברוח הקרירה.
אך לדבר אחד עדיין מוכן אני כתמול
לשמוע קול גיטרות מזמרות וזה הכל.
לכל מיתר...
עייפתי מלשאול תמיד אחר,
"נו, מה נשמע?" כך בחיבה,
אבל עייפתי עוד הרבה יותר
שוב לקבל על כך תשובה.
אך לדבר אחד עדיין מוכן אני כתמול
לשמוע קול גיטרות מזמרות וזה הכל.
