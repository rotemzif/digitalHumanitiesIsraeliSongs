מי מקשיב למילים,
מי מקשיב למילים,
מי בודק אם החרוז
מתיישב מאה אחוז?
כשהקצב טוב -
אין שום צורך לחשוב.
מי מקשיב למילים,
מי מקשיב למילים,
למה דווקא להדגיש
מה שכל אחד מרגיש
במנגינה הזורמת מעצמה?
לפעמים הן משתתקות,
המילים מסתלקות.
מה שנשאר זה רק גניחה,
צווחה או אנחה
עד שבא לבכות.
מי מקשיב למילים,
מי מקשיב למילים,
למה על מילים לשקוד
כשאפשר פשוט לרקוד
ולהתמכר
לחיבוק ולפסנתר?
מי מקשיב למילים,
מי מקשיב למילים,
מי קורא בין השורות
ההולכות ומסתבכות,
אם יש אהבה
ההולכת וקרבה?
לפעמים הן משתתקות...
מי מקשיב למילים,
מי מקשיב למילים,
מי מוכן עכשיו לחיות
עם פחדים והזיות
של אדם אחר
שאת המילים בוחר?
מי מקשיב למילים,
מי מקשיב למילים,
כשתמונה עם קצת איפור
ממחישה את הסיפור
על מסך קטן
עם פעלולי שטן?
לפעמים הן משתתקות...
