יש לנו כח לאהבה
הכי קשה ומכאיבה
יש לנו כח לאהבה
אפילו אם היא חסרת כל תקוה.
בשביל דבר אחד אין כח
אין כח בלי שום חוכמות.
בשביל דבר אחד אין כח -
כבר אין כח למלחמות.
יש לנו כח לבעיות
חברתיות, כלכליות.
יש לנו כח לבעיות
בין אנשים שרוצים עוד לחיות.
בשביל דבר אחד אין כח...
עוד כח יש למזג אויר
עם חום שרבי בלתי סביר.
עוד כח יש למזג אויר
שאין בו סתו ובקושי אביב.
בשביל דבר אחד אין כח...
יש לנו כח לממשלה
וגם להחלטות שלה.
יש לנו כח לממשלה
למרות שזו משימה לא קלה.
בשביל דבר אחד אין כח...
