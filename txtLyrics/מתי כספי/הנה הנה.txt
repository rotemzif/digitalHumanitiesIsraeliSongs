הנה הנה הנה
מנגינה שמתחילה נמוך
מנגינה שמתחילה במי במול
אבל רוצה, אבל רוצה לגדול
ללה במול, פה מינור
מחפשת לה מוצא
והנה היא עולה, עולה.
לא ידעתי שתברח
לא ידעתי שתעוף רחוק כל כך.
לא ידעתי שאותי תשכח.
תתחצף ותענה:
הנה, הנה, הנה.
עוד שנה שמתחילה לאט,
עוד שנה שמתחילה היום לגדול,
היום זוחלת ומחר פתאום
תגיד שלום, כמו חלום.
ממהרת לדרכה,
והנה היא עולה עולה.
לא ידעתי שתברח...
אהבה שמתחילה עמוק
אהבה שמבטיחה להיות קרובה
שמבטיחה להיות טובה טובה,
יפה יפה, עד סופה.
עוד קטנה בשביל גדולה
אך הנה היא עולה עולה.
לא ידעתי שתברח...
זאת היתה המנגינה שלי
מנגינה שאהבה אותי שנה
אבל פתאום היתה שונה,
נשאה עינה והיא אינה,
והיא אינה, והיא אינה.
לא ידעתי שתברח...
