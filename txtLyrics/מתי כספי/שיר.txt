שוב צפוף בים התיכון
בשמים טס עפיפון
שוב מוכרים בכביש אבטיח
תירס טרי וארטיק לימון -
שוב הגיע קיץ לעיר
ערב בא ולילה בהיר
שוב אפשר לצאת למרפסת
בואי נצא לנשום קצת אויר -
לילה, יום ולילה
כל הזמן אנחנו יחד
כבר שנים -
לילה, יום ולילה
כל הזמן אנחנו יחד
משתנים.
קיץ בא וחורף נגמר
יום שרבי הולך ונשבר
שוב אפשר ללכת ברגל
בואי נלך לישון מאוחר -
כמה קל עכשיו להגיד
רק אני יכול להעיד
את יפה תמיד והפעם
לי את נראית יפה מתמיד.
לילה, יום ולילה
כל הזמן אנחנו יחד
כבר שנים -
לילה, יום ולילה
כל הזמן אנחנו יחד
משתנים.
מי ידע עד כמה יפה
מי תאר שכך יהיה
את זוכרת איפה התחלנו
שנינו מאז עברנו הרבה -
לילה, יום ולילה
כל הזמן אנחנו יחד
כבר שנים -
לילה, יום ולילה
כל הזמן אנחנו יחד
משתנים.
