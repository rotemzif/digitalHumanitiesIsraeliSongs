אל תכעס,
אל תאמר דבר,
שכח מה שעבר
כמו חבר.
אל תמאס
בתועי מדבר,
מי שלא נשבר
ישבר.
תן תקווה
כי מחר נמות,
אל תתבע שלמות
מילדי האדם.
אהבה -
כי מחר נמות,
שים בחמימות
את ידך בידם.
אל תרדוף
את הנואשים,
הם הרי חשים
בשקרים.
אל תקטוף את החלשים,
ימיהם קשים
ומרים.
תן תקווה...
אל תשכח
את חוקי הדרור,
מי יכול לבחור
לו תוכנית.
אל תיקח
את מעט האור,
איש לא יעבור
כאן שנית.
תן תקווה...
אל תפיל
נערים יוקדים,
הם לובשים מדים
בתמימות.
אל תבהיל
את הילדים,
אל נא, אל תקדים,
תן שהות.
תן תקווה
כי מחר נמות,
אל תתבע שלמות
מילדי האדם.
אהבה -
כי מחר נמות,
תן תקווה, אהבה
תן שהות, תן שהות -
כי מחר נמות!
