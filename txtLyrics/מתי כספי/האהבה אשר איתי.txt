לו יכולתי לצייר אותה
לספר או לפסל אותה
אז הייתם גם אתם יודעים
לא אוכל כלל להסביר אותה
אך אוכל, אולי, לשיר אותה
את האהבה אשר איתי
כמו באגדות של הילדות, שם תמיד הסוף הוא טוב,
כמו חופי הפרא והפלא - שחיים בלי סוף
משהו נוגע ומרגיע
מין תחושה שהנה זה מגיע
אלה בנוסף לעוד דברים
לו יכלתי לצלם אותה
לו ראיתם גם אתם אותה
אז הייתם גם אתם יודעים
לא אוכל כלל להסביר אותה
אך אוכל, אולי, לשיר אותה
את האהבה אשר איתי.
