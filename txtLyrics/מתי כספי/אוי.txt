אוי,
איך מילה אחת אומרת
אלף ואחת מילים,
אלף ואחת מילים.
אוי,
איך מילה קטנה סוגרת
את כל המעגלים,
את כל המעגלים.
אוי,
חלומות יפים היו לי
כל לילה, כל לילה,
בם מגדלים באוויר פרחו
מעלה מעלה.
וכששתי עיני נעצמו
החלומות נרקמו
ומשאלות התגשמו -
אך ברגע שפתאום נגמר
מה עוד אפשר לומר?
אוי,
איך מילה אחת יודעת
להביע את הכל,
להביע את הכל.
אוי,
איך מילה אחת נוגעת
בגן עדן ובשאול,
בגן עדן ובשאול.
אוי,
אהבה גדולה היתה לי
רק אושר, רק אושר,
כמו בסיפור אגדה ישן,
שניים בחושך.
כשהמבטים נפגשו,
הלבבות רעשו
והעורקים געשו -
אך ברגע שפתאום נגמר
מה עוד אפשר לומר?
אוי,
המילה הזו מונחת
מכבידה לי על הלב,
מכבידה לי על הלב.
אוי,
איך מילה שנאנחת
מרגישה את הכאב,
מרגישה את הכאב.
אוי,
נעורים לעד היו לי
שום פחד, שום פחד.
כל השנים לא נגעו בי כלל,
ארץ מובטחת.
יום ולילה לא רעדו
כשהעיניים יקדו
והרגלים רקדו -
אך ברגע שפתאום נגמר
מה עוד אפשר לומר?
