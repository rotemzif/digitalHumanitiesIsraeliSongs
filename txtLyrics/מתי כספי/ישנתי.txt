את הגלגל גילו אחר הצהרים.
ישנתי. לא שמעתי שום דבר.
את החשמל המציאו בחצות הליל.
כשקמתי, כבר הכל היה מואר.
מאז אני מתגלגל במדרון,
מתגלגל מצחוק ומתבלבל בקצב.
מאז אני כבר לא מצליח לישון
אני לא מבין מה שקורה בעצם (בואו נמשיך/מהתחלה)
(מה הרווחתי מה הפסדתי בעצם - בואו נרשום)
המכונות דופקות מה טוב לי ומה נעים
הגב כבר לא כואב תודה לאל
הכל נפלא ובכל זאת לפני יומיים
כמעט נדרסתי. מה פה התקלקל.
אני ממשיך, מתגלגל במדרון...
את הגלגל גילו אחר הצהרים...
מאז אני מתגלגל במדרון...
אם תגלו אותי נרדם להרף עין 
אל תחכו שנייה, עשו טובה, 
רוקנו עליי בין רגע דלי מלא של מים, 
מי שמעיר אותי עושה מצווה. 
כן כן, אל תשכחו - הביאו דלי של מים 
הריקו לי אותו על הצואר 
כי רק השד יודע מה יקרה בינתיים - 
כשאתעורר יהיה כבר מאוחר!!!
