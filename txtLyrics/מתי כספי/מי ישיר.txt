אם מחר ירד מבול אדיר
ואף ציפור לא תשיר -
מי ישיר?
אם השמש לא תאיר
ואת פניך שוב לא אכיר -
מי ישיר?
עכשיו, אני מחכה.
בשמים עננים כבדים, ברק נדלק, רעם מכה.
ציפורים עושות דרכן מכאן
ואיש לא בא, איש לא יוצא.
לילה בלעדייך
מי ישיר לי שיר ערש אחר
לילה בלעדייך
הוא חשוך ועצוב יותר.
אם מחר...
גם אז אמשיך לחכות.
יעברו לילות ועוד לילות.
ימים תמימים ושנים ארוכות.
אחכה באגרופים קפוצים
רק לך עד כלות כל הקצים.
לילה בלעדייך...
אם מחר ירד מבול אדיר
ואף ציפור לר תשיר -
מי ישיר?
