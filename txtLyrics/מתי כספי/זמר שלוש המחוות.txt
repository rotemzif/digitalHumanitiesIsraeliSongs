הי תרמיל ישן מקל הנדודים
חלומותי האבודים
בצל העץ שמתחתיו פעם ישבתי
הי אבק דרכים נעלמות ומתגלות
תעתועי הגורלות
שלא חישבתי
הי אהוב נשכח מאיפה מתגלגל
צלצול צחוקך המהתל
כוכב נופל פתאום האיר לי את פניך
את שדות הבור פרחי הבר כיסו
כמו מרבד פרוש לשנינו במיוחד
אף פעם לא תלך לבד אז לחשו שפתיך
הי אן נשאו אותך גלי סופה שרחקה
למצולה העמוקה אולי בארץ רחוקה
הם לחופי האהבה אותך הטילו
פניך כבר נמוגו אל שבבי הזכרון
שם ישמרו עד יום אחרון
בלי שאדע כיצד לשלוף אותן אפילו
הי רוח ים טובה אמרי אם חורף בא
האם ירחק עוד האביב
פרחי הבר מתי ישובו לשדותינו
מפרש בודד מלבין בתכול המים הרבים
אמור אמור מתי נבין
האם נדע מה להשיב לילדינו
הי איילת שחר בואי אל החוף
כי הזמן בא לאסוף
מעל האופק את שולי גלימת הלילה
הי בן אדם אתה ואל אדם תשוב
על עקבותיך שוב ושוב
אתה חוזר אבל מוסיף ללכת הלאה
הי אן נשאו אותך גלי סופה שרחקה
למצולה העמוקה אולי בארץ רחוקה
הם לחופי האהבה אותך הטילו
פניך כבר נמוגו אל שבבי הזכרון
שם ישמרו עד יום אחרון
בלי שאדע כיצד לשלוף אותן אפילו
הי תרמיל ישן מקל הנדודים
חלומותי האבודים
בצל העץ שמתחתיו פעם ישבתי
הי אבק דרכים נעלמות ומתגלות
תעתועי הגורלות
שלא חישבתי
