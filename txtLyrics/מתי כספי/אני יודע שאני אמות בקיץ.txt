אני יודע שאני אמות בקיץ
יהיה לי חם מאוד יהיה לי חם
ולא אראה יותר את שתי ברכייך
המשתזפות בחול על שפת הים.
הילדים ודאי יעיפו עוד טיארות
להצגה יומית ילכו בתור
ואת גופי, כי זה מה שנשאר עוד,
יקח איתו האוטו השחור.
נו, אז תני לי נשיקה קטנה הלילה
כי עד הקיץ כל זה יעבור
אני יודע שאני אמות בקיץ
ונשמתי תפרח ולא תחזור
את תתפני ודאי מעיסוקייך
כדי לראות אותי יורד לבור.
הקברנים יזיעו תחת בית השחי
הקבצנים ילכו מאיש לאיש
והקהל הטוב יפרוץ בבכי
כשמישהו ישיר את הקדיש.
נו, אז תני לי נשיקה קטנה הלילה
כי עד החורף תנשאי לאיש
אני יודע שאני אמות בקיץ
יהיה חמסין ודאי, יהיה חמסין
ומן הבוס שלך בעיר הקיט
את תקבלי מכתב של נימוסין.
אני יודע שאני אמות בקיץ
אף כי הזמנתי כבר את הקבלן
שיתקן את הסדקים בקיר הבית
נו, אז תני לי נשיקה קטנה הלילה
כי עד החורף תנשאי לאיש
