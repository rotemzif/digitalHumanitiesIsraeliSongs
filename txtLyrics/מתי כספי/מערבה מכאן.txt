מערבה מכאן, עומדים צוקים
ומחכים, ומחכים.
מערבה מכאן, יש דברים אחרים
מגדלים - ציפורי ענק
שעוני קוקיה מוזרים.
מערבה מכאן, הכל אחר
לא כדאי להרחיק מערבה מכאן
מספיק להגיע עד קצה החול
מקום שם המלח מחליד
את גדרות הזמן.
כשהערב יורד, יש לצאת ולטייל
עם ארנק, מטריה, כפפה, מקל.
לעקוף אותיות ואותות בלבן
לחצות שבילי חצץ, לסלסל תמרת עשן
זעירה, ולשוב למפתן
המוכר והחם.
מן השמש אשר שוקעת
לשבת שם רגע, שני בני אדם
ולטפס למעלה, צעד, צעד,
אחר כך אפשר לכתוב על זה
סימפוניה משגעת.
