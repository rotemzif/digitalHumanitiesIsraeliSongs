ולך אתן במתנה
אהבתי האחרונה
ואגל טל על שושנה
כי זה כל מה שיש לי
ואין יותר
ואת כמו רוח מדברית
תלכי ולאן את לא תאמרי
מילים של חסד תדברי
ובעיני תביטי
כמו מבאר
באהבה
יש, כך אמרנו,
גם תקווה
וגם ימי מחר
באהבה
איך להרגיש מיהרנו
כלום לך לא השארנו
שום דבר...
במשחקי הנדנדות
וסיפורי האגדות
היית נשים וילדות
היית כולן ביחד
אישה אחת
אני נשארתי לידך
אצבעותי בתוך ידך
והזרות במבטך
והר גדול של פחד
גולש לאט...
באהבה...
אמרת לי בוא כבר בן אדם
אמרת לשנינו העולם
אמרת נשתה את כל הים
אך אישוני עינייך
הסגירו לי
כי בסופה של הפגישה
נהיה רק גבר ואישה
וגל קוצף ולחישה
וים רחב של מים
בין הוא והיא
באהבה...
