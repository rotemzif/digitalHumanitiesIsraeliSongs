כשעיניים נפקח אל בוקר חדש 
נגלה טל נוצץ, על עלי הזיתים
ולמעלה בשמי העולם 
שט העיט, על שמיר ועל שית. 
כשעיניים נפקח אל הבוקר הקם 
והנה הנחלים עוד הולכים אל הים 
והים של קהלת, ודאי תתפלא, 
עוד איננו מלא. 
והרוח הולך והרוח סובב 
ונוגע תמיד באותו הכאב,
והרוח הולך והרוח סובב
ומכל המקומות שם הלך ונשב, 
הוא חוזר לו ושב. 
ובא לו השמש ושב וזרח 
ומתוק הוא האור לעיניים ורך 
ולפני שידעך ולפני שיחשך
וירד על במת, החיים המסך
סליחתכם נבקש ממרומי הבמה 
נאלצנו ללכת מכאן לזמן מה 
ותלינו גם שלט קטן לסימן 
שנשוב עוד מעט, שנגיע בזמן.
