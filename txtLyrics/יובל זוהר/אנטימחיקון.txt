אוגר ואוגר ואוגר והמוות פוטר אותך מהכל
מנסה לנכס לך משהו אבל מגלה שאתה לא יכול
וכתבתי שמיים ודם ושעון וחיפשתי חיפשתי את מי
ואהבתי פרחים אנשים וחיות והזמן נטלם מעימי
ואם היה לי ג'יפ לאן כבר הייתי נוסע איתו
ואם היה לי פלאפון למי כבר הייתי מתקשר
ואם היה לי כסף במה כבר הייתי משקיע אותו
ואם היתה לי אהבה... זה כבר משהו אחר
אוגר ואוגר חוויות ומילים רשמים ותכונה וידע
מחכה בדממה לרוח סופה והכל אז נמחק לפתע
ותשוקה לא מוסברת למשהו אחר כמו בקיר אבנים מתנגשת
ואולי היא יושבת ממש לצידי רק אני מפחד לגשת
מצלמה מצלמת אותך מקרוב מרחוק לא רואים אף זכר
הנהר נעצר ועולה על גדותיו אבל לא מפרק את הסכר
ויושב עם מפות משרטט לי שבילים בשטחי אדמה ממוקשת
ורוצה עם הזרם כמו כל הדגים ושוחה ונלכד ברשת
