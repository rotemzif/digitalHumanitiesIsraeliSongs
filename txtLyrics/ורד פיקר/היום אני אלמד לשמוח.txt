כשהבוקר יבוא אני אגיד תודה
לפני שיחלחל צער העולם
לפני שיזדחל הרוע לייבש את הטל
כשיצלצל השעון זה לא יהיה עוד יום
הכל יהיה חדש גבוה ומואר
אקום אליו כמו פעם ראשונה
בלי הגנה
היום אני אלמד לשמוח
ולחלץ חיוך בלי שום סיבה
היום אני ארגיש את חום השמש
ואצחק בקול
כשהבוקר יבוא אני אגיד תודה
לפני שהיומיום יכה ברחובות
ועשן המכוניות במעופן יערפל את הכל
כשיצלצל השעון זו תהיה מנגינה
כזו שלא שמעתי אף פעם בחיי
כזו שאחריה אי אפשר
להמשיך כאילו כלום
היום אני אלמד לשמוח
ולחלץ חיוך בלי שום סיבה
היום אני ארגיש את חום השמש
ואצחק בקול על הכל
