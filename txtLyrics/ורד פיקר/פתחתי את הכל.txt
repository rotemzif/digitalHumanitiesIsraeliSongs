פתחתי את המצח בגיל שלוש 
כמו כולם יש לי צלקת איפשהו בראש 
פיתחתי תכניות להצליח בגדול 
חוץ מהרגליים פתחתי את הכל 
פתחתי לכל עבר את הבטן הרכה 
כל מי שרק רצה נכנס אלי דרכה 
פתחתי את הברז של הבכי הגדול 
חוץ מהרגליים פתחתי את הכל 
פתחתי לרוח, לחומר, לשקט, לקור 
פתחתי לכח, ליופי, לרוע, לאור 
פתחתי את הארנק לקנות עוד גחמה 
סחבתי עד הבית שקיות של נחמה 
פתחתי את המגירות שלי ברעש גדול 
חוץ מהרגליים... 
פתחתי בקבוקים לעמעם את התחושה 
פתחתי עוד כפתור למנוע נטישה 
פתחתי בקלפים להבין את האתמול 
חוץ מהרגליים פתחתי את הכל 
פתחתי לרוח, לחומר, לשקט, לקור 
פתחתי לכח, ליופי, לרוע, לאור
