פעם אני אומרת את חייבת לקום 
פעם אני אומרת לא קרה כלום 
פעם אני אומרת שימות העולם 
פעם אני אומרת איזה שעמום 
פעם אני אומרת כמה טמטום 
פעם אני אומרת שהכל סתם 
פעם אני אומרת מה שאני חושבת 
פעם ועוד פעם אני רק שותקת 
פעם אתפוצץ ויהיה מאוחר 
פעם אני צודקת, צודקת בשקט 
פעם אני טועה, ואז אני מיד צועקת 
או שזה מתוק, או שזה מר 
פתאום זה קרוב, פתאום זה נגמר 
הייתי רוצה להיות לא פה, לא שם 
לרגע קצר - לחיות סתם.. 
פעם מתחילה ולא גומרת 
פעם אני אישה פעם גברת 
פעם אני קרובה, אבל אין לי למי 
פעם אני ב'הַיי', פעם אני ב'די' 
פעם אני נותנת יותר מדי 
פעם אהיה רק לעצמי 
פעם אני גוועת ולא נוגעת 
בדרך למקרר אני שוב נכנעת 
פעם אהיה רזה באמת 
פעם אני כובשת מפילה ברשת 
פעם בטוחה, פעם חוששת 
הייתי ממשיכה, אבל נמאס לי לחטט. 
או שזה מתוק, או שזה מר...
