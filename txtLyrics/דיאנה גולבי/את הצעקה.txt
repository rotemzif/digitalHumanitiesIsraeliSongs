החיוך המאולץ, המילים שאת מוחקת 
הטון הזה שלך שמתחנף 
הם שצועקים את מה שאת שותקת 
כשגובר עלייך פחד מעייף 
את הצעקה, את הצעקה דוחסת 
מי יאהב אותך כשאת כועסת 
ואת תאכלי הכל, את תלעסי כמו טופי – 
גלולה מרה, ולא תראי תסכול 
את תבלעי הכל, כי את אחת עם אופי 
שנוח לבריות ונוח לעיכול 
את הצעקה, את הצעקה דוחסת 
מי יאהב אותך כשאת כועסת 
אולי הגיע זמן להיות "לא נחמדה" 
לא לקבל את מה שלא עושה לך טוב 
אולי הגיע זמן לכעוס מעט ילדה 
ולגלות - זה לא מפריע לאהוב.... 
את הצעקה, את הצעקה דוחסת 
מי יאהב אותך כשאת כועסת
