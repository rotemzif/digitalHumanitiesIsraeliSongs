ניסיתי להדביק את צעדיך,
כתפך שוב בכתפי כמעט נוגעת.
חיכיתי לעיניך,
חיכיתי לעיניך,
מה עוד יכולתי לבקש
באמצע הרחוב?
עד סוף הקיץ
אדע את התשובה,
את פשר הקולות אלמד,
את כל החלומות,
אפתור את הפחדים
בסוף הקיץ שוב אשב בין ידידים.
אני רוצה פתאום לחזור הביתה
אבל צילך שוב בצילי כמעט נוגע.
הנה אנחנו שניים,
שלובי צילי ידיים,
מה עוד יכולתי לבקש
באמצע הרחוב?
עד סוף הקיץ...
נדמה לי שראיתי את עיניך
נחות עלי בדרך מול השמש
באור בין הערביים
היה לי רגע בית
מה עוד יכולתי לבקש
באמצע הרחוב
עד סוף הקיץ...
