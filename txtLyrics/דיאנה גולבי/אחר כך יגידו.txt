אחר-כך יגידו שהכתובת הייתה על הקיר
יגידו שמשהו במבט שלך הסגיר
מה איתך היום, אין מי שיודע
הם יגידו ״ידענו שבסוף היא תשתגע״.
הם יגידו שהיית מוזרה
ולא יסבירו אם זה טוב או אם זה רע 
שהטירוף בך דלק, וכל השאר נשאר כבוי
הם יגידו ״ידענו שאף פעם לא היה לך סיכוי.״
מי יודע איפה את עכשיו?
זוחלת על הבטן, שוכבת על הגב
מסתגרת, משתכרת, נשברת ברחוב, 
ואולי עוד תינצלי, אולי יהיה לך טוב. 
אחר-כך יגידו שהיית כמו אוויר. 
שאף אחד לא ראה, אף אחד לא הכיר
שהלכת על גחלים ברגליים יחפות
ושחבל על הילדה עם העיניים היפות.
