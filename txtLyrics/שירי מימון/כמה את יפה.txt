הראי לי ואמרי האם עדיין יש בעינייך
את הרוך את התום את הדרך לנשום
את הלב הבוער את האור החוזר
עזבי את השקרים ואם עדיין יש בעינייך
את חום מבטך את קסמו של יופייך
רחמי על כוחך ואמרי לעצמך
כמה את יפה כשהאמת היא מלבושך
ואת נשמעת את שקופה 
מול האמת שבך יודעת
אל תיפלי אל תישברי חיזרי...
בצליל נוגה נגני את רגשותייך את סודותייך
את רגעי הבדידות את חיפוש המהות
את תקוות המחר ואת מה שנשאר
אל תשכחי לזכור יש מעלייך שומרים דרכייך
והכול בעיתו כעץ ופריו
וכמו גל מן הים עוד יראה העולם
