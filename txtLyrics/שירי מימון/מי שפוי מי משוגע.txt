הימים שהתעטפו בקור
הם התקלפו ממני כשהופעת
הלילות שנצבעו שחור
התבהרו ברגע שהגעת
והשעות הפכו יפות
הידיים מלטפות
מי שפוי מי משוגע
אתה יודע איך לבחור מילים
איך לפייס סופות שבשמים
בנהרות כאב בשתי עיניי
וכבר התייבשו
חלפו ובינתיים
מהאור לאפלה עוד תלויה השאלה
מי שפוי מי משוגע
באהבה הזאת שירדה אליי
ושלפה אותי מבור חיי
העיניים נפקחו
הספקות הם כבר נלקחו
מהמוכר ממה שכבר עבר
מי שפוי מי משוגע
הבדידות שנספגה עמוק
היא נשפכה ממני כשהופעת
גם הים שלי נרגע פתאום
כל הדרכים לוקחות אותי הביתה
והשקט התרחב בכל חדר של הלב
מי שפוי מי משוגע
