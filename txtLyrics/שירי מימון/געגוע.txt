ואם חשבתי שנרקוד את הטירוף הזה לנצח
אם אהבתי כמו שלא ידעתי שבכלל אפשר
אם דמיון או מציאות רק אלוהים יודע בטח
האמנתי לעצמי וחוץ מזה בשום דבר
רק אל תדאג עכשיו לסוודר או לאסיפת הורים 
אני רוצה אותך בלי כסף ובלי חשבונות.
אל תתחתן אל תתיישב ואל תשמע מה שאומרים
ואל תזדקן אל תפריע לי לזיכרונות
אני למדתי לאהוב גם את הגעגוע
שמתכווץ בי לעיתים ובלי הכנה
שיישאר בהיר ואמיתי ולא נגוע
אתה אותו דבר רק אני משתנה
כמו ניצן ירוק בורח בין אבני המדרכה
כמו גשם זלעפות בן כמה רגעים בקיץ 
כמו כל הטעויות שיעשו אותי שמחה
אני זוכרת אותך כן זוכרת אותך
אני למדתי לאהוב גם את הגעגוע
שמתכווץ בי לעיתים ובלי הכנה
שיישאר בהיר ואמיתי ולא נגוע
אתה אותו דבר רק אני משתנה.
ואם חשבתי שנרקוד את הטירוף הזה לנצח
אם אהבתי כמו שלא ידעתי שבכלל אפשר
אם דמיון או מציאות רק אלוהים יודע בטח
האמנתי לעצמי וחוץ מזה בשום דבר...
