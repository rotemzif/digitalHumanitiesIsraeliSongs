סוגרת דלת כדי לפתוח חדשה
אני רוצה כבר להתחיל מהתחלה
ולא נשברת אני לא אותה ילדה
ולא בורחת מעצמי ולא ממך
אני כמו רוח האוספת בסערה
את כל אשר היום נקלע אל תוך דרכה
אני כמו מים סוערים וסוחפים
אני נהר גועש קורא אל החיים
ומה נשאר לי בסוף יום אל מול שקיעה
נשאר חלום ועוד נשארת לי תקווה
וכל כוכב שב ומפיח בי חיים 
אפילו אם אני שוכחת לפעמים
לרוץ קדימה ולמשוך במלוא עוצמה
לדהור בדרך לאורכה ולרוחבה
לנשום אוויר פסגות למעלה מול זריחה
לא לפחד ליפול לקום בחזרה
