אז מה אם אני קצת פחדן 
לא צריך לעשות מזה קלף מיקוח 
את ממהרת מדי לברוח מכאן 
תופסת שוונג עם כל משב רוח 
אמנם נכון שיש כאן הרבה חרדות 
צריך לבחון את זה באופן לוקלי 
זה לא סוד שאת עוברת הרבה הרעדות 
וגם אני, את יודעת, לא ממש קל לי 
מי זה גונב שירים מלב ומורידם 
יחד עם שאר הירקות במפלי המים 
אחר כך, בשפד”ן, ייבשו אותם 
ביחד עם ‘יכול היה להיות’ ועם ‘ומה אם’ 
בוא כבר, סטניסלבסקי! 
אולי אתה תואיל לומר לי 
איך לצאת ממעגל כל כך מוכר 
ומיותר? 
אפשר לצאת מדעת מלשבת ולחכות 
אולי עדיף לתת לדעת לצאת ממךֿ 
אולי אפשר יהיה את הזמן הזה אחר-כך לנכות 
נקבל החזר על התקופה הזו, ונתבדחה 
קווים נמתחים, קווים נפתחים 
אולי ננסה קצת שבת אחים 
להשאר במקום אחד רק מוריד אותי למטה 
זה הזמן לנדוד אל הרגלים חדשים 
יותר ‘אנא תלך’, פחות ‘מנין באת’ 
אחד שראה כבר הכל מסמן לי עם מקל 
הוא ממליץ על סדנת תיאטרון אל תוך הנפש 
אני שוקל בכיוון הזה מעט להסתכל 
מרגיש לי טיפש להמשיך להתפלש בארגז של רפש 
בוא כבר, סטניסלבסקי!...
