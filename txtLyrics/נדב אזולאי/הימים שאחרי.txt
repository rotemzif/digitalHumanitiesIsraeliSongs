במיוחד תחסרו לי בימי שישי 
כשהלב ערני מאד 
בעוז תהדהד דממת המדבר 
ואין מכונית בכיכר 
במיוחד תחסרו לי לעת ערוב 
כשהלב מתעייף מרוב 
שלוות הבדידות, נורת החשמל 
החופש תפס וכבל 
אותי 
באו רוחות בדמותי 
הנה קצרתי סופה של מילים ריקות 
אל תשכחו, 
אל תזדרזו להרפות, 
אל תשכחו 
וביום חגיגי תחסרו ממש 
כשהחטא ממתיקים בדבש 
הימים שאחרי, הרחוב מתפייס 
ואיפה אתחיל לחפש 
והכי תחסרו לי בהיותכם 
והאם לא נשחק לבכם? 
אין איתי צדק, אין לי תשובה 
במיוחד חסרה לי קרבה 
כתוב 
רגע חולף לבלי שוב 
זמן יעשה מה שלא יעשו מילים 
אל תשכחו, 
אל תזדרזו להרפות 
אל תשכחו
