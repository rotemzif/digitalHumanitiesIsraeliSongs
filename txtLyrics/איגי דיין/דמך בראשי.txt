הו לא אל תלכי לי"
קולי כמעט בקע אבל נדם
אף רגע לא בכיתי
אף לילה לא נרדם
יודעת, פתאום הרגשתי -
פולח את ליבי חזק וחד
עוקר אותו ממני
רוטט בכף היד
סחרחורת בראשי ובחילה קטנה
מתבוסס, מחכה להיגמר
לא חושב על כלום זה נעים
ואז זה כואב לשניה ועובר
דועך עם הימים
כמו תשובה  מחכה לשואל
דם בראשי ובחילה קטנה
מתבוסס מחכה לגואל
מתבוסס מחכה לגואל
גופי נמק בקבר
אבל את נשמתי רדף מלאך
אחרי ימים כעשר
הביא איתו אותך, אלי
"הו לא, סילחי לי"
קולי כמעט בקע אבל נדם
אף רגע לא בכיתי
אף לילה לא נרדם
סחרחורת בראשי ובחילה קטנה
שגוברת כשאני חושב
כל מבט עלייך הוא מכת השוט -
וזה כל פעם יותר כואב
יד גורל רעה החליטה
את עונשי בדמותך לעצב
דמך בראשי ובחילה קטנה
זה נעים לשניה וכואב
זה נעים לשניה וכואב
