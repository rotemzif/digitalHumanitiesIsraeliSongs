טוב לי לא טוב לי מה כל זה
מה זורם אדום על לרגלי
מה לקום כושל ומנסה
מה לוהט בתוך כפות ידי
לך לך חלום ולך מהר
אל תבוא לפקוד את לילותי
בוקר מתחנן להתעורר
ער מעט הייתי בכל שנותי
ואיך מכאן להתנהג?
אקח כל דרך מדרכי
חלום אתה מתוך שנתי הורג, תעזוב אותי
טוב לי לא טוב לי איפה זה
להיכן רצות בורחות רגלי
רק מקום אחד אני רוצה
רץ והוא תלוי שם מעלי
לא זה שוב מתחיל להתערפל
בין הנקודות מזמן עברה סיבה
עכשיו זה קו חיוור ומתפתל
מתנצל בשם הנסיבה
וצד אחד שבי דואג
וצד אחר נגוז מתפוגג ‟ ועוזב אותי
בוקר מתחנן להתעורר
רצות לאות פתאום פוסקות רגלי
על עקבותי אני חוזר כל הדרך לעצמי...
... גשם כבד יורד אני עומד
טעון זה שוב לוחש בתוך ידי
עכשיו לבד, רועד, הוא מתחנן:
"אל תעזוב אותי!" טפיל.
