איצטרובל קטן
אני מרגיש את מה שאת מרגישה כשאני איתך
לשווא התעקשתי על בדידותי
בדרך שלי אמתח את שריר האהבה
נשיקה לחה נספגת בעורך
ומתאדה בנשיפה קלה
קווים מקבילים מטושטשים במקווקו
על מסילות הכוונה
ואת יוצאת לאור היום אל המדבר
קרניים מחליקות מראשך לרגלייך
מקווה שכשיהייה מאוחר
העיניים מתרגלות לאפילה
יפול כוכב שהוא כמו ריס לחמה
לדגדג עד שתציף אותי בחום
את משאלה
וגם סוכריה גדולה ספיראלית על מקל
המראה לא תשקר לכן
אם לא תבגדי באמון, לא אאכזב
ואתן לך את חיי במתנה
הזמן קצר והמלאכה מרובה
ארטיק שוקו שוקו, העיתון לאשפה
והגוף מתרגש לנסות, למלא יום חדש
כמו דף חדש, קצת משומש
זה לדעת שבסוף הכל קורה לטובה
אם את תלכי, את תשארי, שלום...
