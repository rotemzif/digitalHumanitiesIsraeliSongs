ועם הזמן, ועם הזמן הכל חולף 
וליבך הגאה הופך לעלם יחף
ושכחת מזמן מה אתה מחפש
וזה בסדר אתך הכל חולף.
ועם הזמן, ועם הזמן הכל חולף,
מבטה החטוף שאותך כה ריגש,
חיפושים בלילות אחרי יופייה הכובש,
עכשיו כמו ריח בושם זול מתנדף.
כי עם הזמן, כי עם הזמן הכל חולף.
זיכרונות מתוקים מתקלפים כמו מעץ
בקורת הספינה שטבעה במצולות
הכל נשכח ורק נשארת הדממה.
כמו כרית ישנה שאיבדה רכותה
כי עם הזמן הכל חולף.
ועם הזמן, ועם הזמן הכל חולף.
איך נמכרה נשמתך עבור פרוטות בשבילה.
לרגליה היית כמו כלב מורעב,
אך עם הזמן הכל חלף, והיא נשכחה.
ועם הזמן, ועם הזמן הכל חולף.
וקולה כבר דעך אין דקירות אין כאב,
ולמי תכשיטים ולמי אתה כותב 
ועם הזמן אתה כבר לא אוהב.
כי עם הזמן, כי עם הזמן הכל חולף.
מרגישים מלבינים או כמו סוס עייף
שכשל במרוץ רוצה לישון כבר ודי.
אישה שקרית מיטה מקרית למי אכפת.
מרגישים נבגדים בחלוף השנים. 
כי עם הזמן הכל חולף.
