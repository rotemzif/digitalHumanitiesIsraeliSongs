עליתי על רכבת העמק ואין לה תחנות
הקונדוקטור אומר שהיא רצה מהר ויש לה מיליון קרונות
הליצן שבי צוחק לי, הוא יודע שאני קרקס
רציתי לשאול אם בפנים הוא עצוב אבל ידעתי שהוא יכעס
הנשים עושות לי טוב, כן ואחר כך הן הולכות
משאירות אותי אומלל ובדרך כלל גם קרוע לחתיכות
אבא תעשה לי טובה, תגיד לה לעצור
הלילה משתרע עלי ועליה והקטר שיכור
עכשיו מגיע שר השיטפון מחזיק מפה ורובה
מדבר על עתיד המזרח התיכון בקול מאיים ומקווה
פתאום הוא מפליט ירושלים, כולם מאבדים משקל
גם אני עומד לו ומוחא לו כפיים כי גם אני בקהל
ליד בת אל ראיתי מתנחל בארץ ישראל השכנה
עולה לרגל ותוקע דגל על הקבר של רחב הזונה
אבא תעשה לי טובה,, תגיד לי שזאת רק הצגה
כי אם זה בחיים, זה לא נעים והילד שלך משוגע
כן, ביאליק היה בסדר, היו לו הרבה צרצרים
כתב על החדר שירים לפי מטר, רק נמאס לי למדוד שירים
רציתי לבוא ולהגיד לו: חיים נחמן אני הרוס
אבל השעון שלו עומד והבית שלו כבד והטלפון שלו תמיד תפוס
מולי עומד קטן עם זקן ואומר לי שהוא בישיבה
יש לו אור בעיניים ועגיל באוזניים ועל כל שאלה תשובה
אבא תעשה לי טובה, תגיד לי שזה רק חלום
למה לא סיפרת לי שרכבת העמק לא נוסעת לשומקום
שמעתי צלצול והרמתי, ראש הממשלה היה על הקו
והוא אמר לי: יוהנתן אני מודאג מהמצב
המדינה במשבר והכל מתפורר, תגיד לי על מי לסמוך
אמרתי לו: נשיא מצרים, אריק איינשטיין, שלום חנוך
ממולי יושבת בלונדינית, לפניה יושב חזה
שולפת מארנקה סיגריה ירוקה ואומרת: נעשן את זה
אבא תעשה לי טובה, תגיד לי מה פה קורה
הסיפור שלי ידוע והסוס שלי פצוע והאקדח שלי לא יורה
עליתי על רכבת העמק ואין לה תחנות
הקונדוקטר אומר שהיא רצה מהר ויש לה שלושים קרונות.
