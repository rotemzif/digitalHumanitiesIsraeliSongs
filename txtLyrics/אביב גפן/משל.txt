על החוף טיילנו יחפים
בנינו לב גדול מכל מיני צדפים
אמרת "תראה איך הים גועש"
"זה תלוי איך את רואה,
כי בעיני הוא שר לנו שיר אהבה"
מאז חלפו כמה שנים
והחוף הזה ידע ימים יותר טובים
מאז עברו כאן הרבה זוגות
והתחלפו כל הצדפים
והשקיעה שוב התאבדה
למים אחרים
משל החוף והצדפים
זאת אותה האהבה
זה רק אנחנו שמתחלפים
את בכית כשזה נגמר
אז אני אמרתי לך
"הים נתן , הים לקח"
על החוף טיילנו עצובים
ראינו זוג בונה לב
מכל מיני צדפים
אמרתי "תראי איך הים גועש"
"זה תלוי איך אתה רואה
כי בעיני הים עכשיו בוכה"
