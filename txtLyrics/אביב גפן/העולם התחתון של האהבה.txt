חזרתי מהעולם התחתון של האהבה,
הימרתי עלינו, ברחתי מהמשטרה,
היו יריות של רגשי-אשמה.
חזרתי מהעולם התחתון של האהבה,
הבטחתי עתיד לכל אחת שרצתה,
שתיתי כמו כלב והקאתי לבד.
חזרתי מהעולם התחתון של האהבה,
התחלתי עם חצי עיר וגמרתי אצלנו על הספה,
ברחתי ממך, שיקרתי בלי הפסקה.
חזרתי מהעולם התחתון של האהבה,
צחקתי ביחד ובכיתי בצד,
איבדתי יותר מדי שכבר לא היה מה.
חזרתי מהעולם התחתון של האהבה,
ומה אני יגיד לך, אנחנו חיים בעולם משוגע.
תני לי מחסה עכשיו, חבקי אותי חזק.
