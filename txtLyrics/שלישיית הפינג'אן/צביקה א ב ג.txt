צביקה א', צביקה ב', צביקה ג',
על שלושתם רצינו פעם לספר,
צביקה א', צביקה ב', צביקה ג',
כל אחד שוה שלושה, אם לא יותר!
לשלושתם היה שפם ארוך כסרט,
ושלושתם ירדו איתו אל המחתרת,
וכדי שלא יכירו, הם שינו את שמם כעת,
צביקה ג', צביקה א', צביקה ב'.
בפלמ"ח היתה פרובלמה שהציקה,
כי אין ג'וב, אף לא קטן, שאין בו צביקה,
אך אף פעם לא ידענו, מי מהם צריך לצאת,
צביקה ג'? צביקה א'?  צביקה ב'?
צביקה ג', צביקה ג',
צביקה א' , צביקה א',
צביקה ב',
ל ל ל...
אם כבר מתאספים לשתות קפה בערב,
ולשיר שירים על שיבולים וחרב.
הן בלי צביקה אין שום קומזיץ, בלעדיו הכל שובת,
צביקה ג', צביקה א', צביקה ב'.
איזו יד את המחסן אתמול הריקה,
מי סחב עופות בלול? ברור, זה צביקה!
אך, אימרו נא, איזה צביקה יענש פה על החטא?
צביקה ג'? צביקה א'? צביקה ב'?
צביקה ג', צביקה ג',
צביקה א', צביקה א',
צביקה ב',
ל ל ל...
יום אחד אגרת את הגדוד הדביקה
וכתוב בכתב נשי "למסור לצביקה!"
מה קרה? עובדי הדואר לא יודעים למי לתת,
צביקה ג'? צביקה א'? צביקה ב'?
בין החברה הרכילות מיד אז קמה,
שלצביקה חברה נמצאת אי שמה,
אך שלושתם הסמיקו יחד ואמרו "זה לא אמת!"
צביקה ג'? צביקה א'? צביקה ב'.
צביקה ג', צביקה ג',
צביקה א', צביקה א',
צביקה ב',
ל ל ל...
יום אחד למחלקה הגיע קשר,
ויצאנו בו בלילה אל הגשר,
ומובן שאת החומר רק שלושה יכלו לשאת,
צביקה ג', צביקה א', צביקה ב'.
למחרת בשורה רעה כל כך הזעיקה,
כי משם איש לא חזר, אפילו צביקה...
ואנחנו לא שאלנו, לא שאלנו מי המת,
צביקה ג'? צביקה א'? צביקה ב'?
צביקה ג', צביקה ג',
צביקה א', צביקה א',
צביקה ב',
ל ל ל...
צביקה א', צביקה ב', צביקה ג',
על שלושתם רצינו פעם לספר,
צביקה א', צביקה ב', צביקה ג',
כל אחד שוה שלושה, אם לא יותר!
