א. ד. מטלון ושות' זה יותר ממותג,
זו פשוט מהות
רוצה לחזור לימים הטובים
משנות העשרים עד שנות השמונים
שם הכל היה הרבה יותר פשוט
פרסומות לקפה ה"פיאנו בר"
או לחנות הצעצועים שבכיכר
סרטים שלארץ מחו"ל מאחרים
כרטיס בשנים עשר שקלים
א. ד. מטלון ושות'
א. ד. מטלון ושות' אין כמוהם עוד סממן איכות
כששעה וחצי פס הקול
נשמע כמו מדלי מלא חול
חנן גולדבלט היה מעבודה סחוט
מקרן זקן ישב לו שם עלום
ובילבל בין הכתוביות של התרגום
של סרטים כמו 'לורנס איש ערב'
ונינג'ה שלא חייב להיות צב
אבל סלחנו לו כי הקולנוע היה קסום
א. ד. מטלון ושות'
"אני בסרטים אחי"
"לא, אני בסרטים, אחי"
"אז מה, אני בסרטים על סרטים"
"נו, אני בסרטים על סרטים על סרטים"
"אחי" אל תרמוז שנעשתה כאן טעות
א. ד. מטלון ושות'
אבל מאז עברו הרבה שנים
והפופקורן מגיע ב - 3 גדלים שונים
(ענק, יותר ענק והכי ענק)
וכשמכשיר טלפון נייד
מצלצל בשורה חמש בצד
לאנשים אין שמץ של בושה, והם עונים
ולכן יש הרגשה שזה נגמר
שכל הקסם הישן מהמסך עבר
כשא. ד. מטלון נטשו את האות הישן, הראשון
ועיצבו, כמו כולם, איזה שטות בתלת מימד
א. ד. מטלון ושות'
סרטייייים...
