זה יותר מסתם תחושה, זה מעבר לנודע
לא רק עיר בנויה בטון, זכוכית, פלדה
קרירה ורחוקה, לעתים מומעטת בערכה
כי אכזרית היא זו העיר, היא תיצור בוגר מכל צעיר
אפילו בתור עיר ללא מוצא אל חוף ים
החיים בעיר הקודש יכולים להטביע כל אדם
ממזרח נהר ירדן, היא רוצה אותו גם כן
בה כל העושר לעשיר, והעני נותר מסכן
האויר מטפס במעלה ההר בסירחון
כשעוד לקוח מגיע לזונות בדרך חברון
היי אמא, תגידי לילדים, היי אבא, תגיד לטף
כי פה בעיר ודאי קורה משהו מטורף
יש בעיר הזו קבוצה שמנגנת ושרה מה שהיא רוצה
והם קוראים לעצמם:
קוביאשי
קוביאשי פפפאנק
למי בכלל יש פנאי ליצור בעיר כל כך קשה
כשחציה האחד מלפפון חמוץ והשני ביצה כבושה
רק בעיר ללא עסיס ייתכן כזה תכסיס
שלהקת פפפאנק תמשיך לנגן שנים בלי בסיסט
בלהקה הזאת המתופף מנסה להיות זמר
רק שבמקום לשיר הוא מתופף ובמקום לתופף הוא שר
יש גם קלידן בחור דתי, זה לא נשמע משמעותי
אבל אם צריך להופיע בשבת זה חתיכת ברוך אמיתי
הפפפאנק זורם לו מהאצבעות אל הקלידים
וכל מה שנותר הוא לראות אתכם רוקדים
היי אמא, תגידי לילדים, היי אבא, תגיד לטף
כי פה בעיר ודאי קורה משהו מטורף
יש בעיר הזו להקה שתפתור לכם ת'מועקה
אתם תזוזו כשתשמעו את השם:
קוביאשי
קוביאשי פפאנק
