מאש המלחמות כעוף החול
אספנו זה אל זה את השברים
וכל אחד נתן כל שיכול
נותרו בלב רק השירים
נשיר לכם כולנו פה אחד
זו השלמות של כל החסרים
כתף אלי כתף, ויד ביד
נשיר את השירים
נשיר על אדמה
נשירה על חלום
נשיר על הגליל והכרמל.
נשיר על מלחמה,
נשיר על השלום,
שירים יפים של ארץ ישראל.
על הגבעה פורחים הנרקיסים
הרוח הומיה בין התמרים
ואנו פה יחדיו מכונסים
שרים לכם את השירים
גם אם אתה שמח או אדיש
ואם עני אתה, או אם עשיר
תוכל הרבה יותר טוב להרגיש
אם גם אתה תשיר
נשיר על אדמה...
הזמר לנו כמזור ללב
נביא אל פינו במנות כפולות
והוא יביא מרפא לכל כאב
שמטרידינו בלילות
השיר הוא אב ואם ומשפחה
עוטף את לילותינו הקרים
אל גיא העצב הוא מביא שמחה
אל כל אשר שרים.
נשיר על אדמה...
שיריה היפים של ארץ ישראל
