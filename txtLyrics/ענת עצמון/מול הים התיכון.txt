ערב בפתח
סוגר גם היום
את יום השגרה,
את יום החשבון.
שקט בינינו,
הלב שוב דואג,
נוגע החושך
על סף הכאב.
שוב כמו שוב אנחנו שניים,
הכלים שלובים כחוק.
מחליפים מבט או שניים,
מברכים מבלי להפנות.
בתוכי לא פעם
תומך אותו זכרון,
רגע פשוט של לגעת 
מול הים התיכון.
ישן כל הבית,
הרחוב עוד רוחש,
משהו שונה בי
עולה ורוגש.
שקט בינינו,
אתה מבקש,
רוצה בי לגעת
רוצה לחבק.
ואני שהתעוורתי
מביטה בך פתאום,
ועצבות כה נהדרת 
מחזירה אותי לאחור.
שם על קו המים 
רשמתי אות זכרון,
רגע פשוט של לגעת 
מול הים התיכון.
תן לי עוד רגע,
תן לי עוד זמן,
עד שירעד
הלב שנדם.
תן לי לגעת, 
תן לי אותך,
שמורה בליבך לי
אותה אהבה.
מה מהר זורמים המים,
הכלים שלובים כחוק.
שוב כמו שוב אנחנו שניים
נשמעים לאות הרחוק.
שם על קו המים
רשמתי אות זכרון,
רגע פשוט של לגעת
מול הים התיכון.
