בחלום היה חלון שטוף אור 
ואני עומדת, מנסה לזכור 
לא נותנת לעצמי לעצום את העיניים 
שתי דרכים הובילו אל האור 
מתחמקת, מנסה לזכור 
כי לא ידעתי איך אוכל לבחור מבין השתיים 
אז בוא נטייל במחשבות 
אם המילים לא נפגשות 
יש עוד תקוה בחלומות שלא ידענו 
אני נשאבת אל תוך גל כחול 
ואני לא נושמת, לא רוצה לצלול 
אין לי כוח והשמש מסנוורת בעיניים 
שתי ידיך אוחזות פתאום 
ועיניך מאירות בחום 
החלום אולי מתוק, אז בינתיים 
בוא נטייל במחשבות 
אם המילים לא נפגשות 
יש עוד תקוה בחלומות שלא ידענו 
אז בוא נטייל במחשבות 
אם המילים לא נפגשות 
יש עוד תקוה בחלומות שלא ידענו 
חלום של בוקר קצת קשה למחוק 
אני כבר כאן, אבל אתה רחוק 
נותנת חופש לדמעות לשטוף את הלחיים 
בוא נטייל במחשבות 
אם המילים לא נפגשות 
יש עוד תקוה בחלומות... שלא ידענו
