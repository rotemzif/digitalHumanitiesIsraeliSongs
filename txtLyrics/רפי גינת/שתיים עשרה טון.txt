הן, שתים עשרה טון,
כן, שתים עשרה טון,
זה חלום כל משק ושיא החזון.
שתים עשרה טון,
לא חשוב של מה,
חסה קלבסה,
תפוח אדמה...
הן, שתים עשרה טון, כן, שתים עשרה טון,
אנחנו הורדנו ביום ראשון
ושתים עשרה טון של עגבניות
בפעם ראשונה באלפיים שנות...
משכנו בגזר - שתים עשרה טון
ושתים עשרה טון של פלפל וצנון,
שתים עשרה טון מלח על הפצעים
של משקי הסביבה המתפקעים.
ו... שתים עשרה טון ועוד שקית
כלומר שתים עשרה טון של שעועית
ושתים עשרה טון - הבצל הראשון
ומכל עץ זית - שתים עשרה טון !!
הן, שתים עשרה טון, כן, שתים עשרה טון...
אותנו תקף מן בולמוס כזה.
קוראים לנו שבט השתים עשרה,
זו היא מן כת שמזיעה בחול ושבת,
ו... שתים עשרה טון מדונם אחד!
במקום אה לה טול אומרים אה לה טון
ושוקלים ושוקלים כל מלפפון,
ואז בבוטנים מתחילים מחדש,
כי אנו חיים רק לפי הטונז'.
וטון אחר טון מובילים על אתון
וטון אחר טון אורזים בקרטון
שרק יהיה פעם כתוב בעיתון
החבר'ה הגיעו - לשתים עשרה טון...
הן, שתים עשרה טון, כן, שתים עשרה טון...
אחד מאיתנו כי התחתן,
שנים עשרה חבר'ה עומדים הכן,
מברכים את העלם בבני זכר,
לא הרבה אך שנים עשר.
כי בנים שנים עשר זאת לא הגזמה,
בשביל זוג שכזה זה הממוצע,
כי אם תסתכלו בכלה אל נכון,
אז יש לה, אז יש לה, שתים עשרה טון...
ומיד כשנולד לו הבן הראשון,
אז כולנו קנינו לו חלילון,
ואת השיר על שתים עשרה טון
הוא כבר מנגן על שתים עשרה טון.
הן, שתים עשרה טון, כן, שתים עשרה טון...
באזור משקים יש שנים עשר
וכל משק לחוד משוגע לדבר
וכל איש במשק מלול ועד צאן
הוא שר את השיר על שתים עשרה טון.
בבוקר הוא קם עם שתים עשרה טון
עם שתים עשרה טון שוכב הוא לישון
וכך מתפלל הוא: יהי נא רצון
שמחר שוב נגיע לשתים עשרה טון.
אך בשנים עשר לחודש שנים עשר
הוא רץ לשדה והוא לא נזהר
ופתאום הוא נשכב על כביש הבטון
כי דרס אותו דיזל - שתים עשרה טון...
הן, שתים עשרה טון, כן, שתים עשרה טון...
