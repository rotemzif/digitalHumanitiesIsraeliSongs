ליידי מקבת - 
גילינו כבר את הקלפים
ליידי מקבת -
עשו בך מעשה כשפים.
צועקת רב האדמה
אך את בכלל לא אשמה
כי רק תנשמת בת בליעל
לא תעמוד לצד הבעל.
ליידי מקבת -
ואת הרי מלכה כבודה
ליידי מקבת -
מתוך ספרי האגדה.
פשוט רצית שבעלך
יהא לארץ המולך
על כן זרעת והוא קצר
בשדות חיי נסיך ושר.
כל זאת כי את הלכת שולל
אחרי כישוף ושד אומלל
גילינו כבר את הקלפים
עשו בך מעשה כשפים
מעשה כשפים.
ליידי מקבת - 
גילינו כבר את הקלפים
ליידי מקבת -
עשו בך מעשה כשפים.
הכול היו דברי מרמה
אך את בכלל לא אשמה
הן אם לא שמת ידך ברצח
היה הרצח שם לך נצח.
לייד מקבת -
ואת הרי מלכה כבודה
ליידי מקבת -
ורק אישה כמוך תדע.
גם אם אחר ימשול בבעם
ידו תהא ודאי בדם
על כן אמרת לבעלך
לשלוף חרבו מן הירך.
כל זאת כי את הלכת שולל
אחרי כישוף ושד אומלל
גילינו כבר את הקלפים
עשו בך מעשה כשפים
מעשה כשפים.
ליידי מקבת - 
גילינו כבר את הקלפים
ליידי מקבת -
עשו בך מעשה כשפים.
מצאי לך איזו נחמה
למרות שאת לא אשמה
כי ההסטוריה בך הכחידה,
אלי קברך אותך הורידה.
ליידי מקבת -
ואת הרי מלכה כבודה
ליידי מקבת -
לא רע כל-כך באגדה.
בין דף לדף קפלי עצמך
רק בלי ידיים ללכלך
חזרי את בעלך לראות
מבלי לכישופים לשעות
אחרת שוב תלכי שולל
אחר כישוף ושד אומלל
ואז נשליך אל הרוחות
את היפה באגדות
באגדות.
