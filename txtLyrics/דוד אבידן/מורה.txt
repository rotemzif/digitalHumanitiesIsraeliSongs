יום יבוא, דלוק - מבט אך מוגף ריסים
אל חולות תל אביב לגווע
אז תיראי 
איך אותי
אל פילדת הפסים
על כתפים ישאו גבוה.
אל עיניך יונפו, בתרועת מכושים,
השנים הפרועות שלנו
חג ישטוף את העיר-
אך לשוא תבקשי
ברחובות אנשים משלנו
לרחובות היפים הרקיע יופל
כמו עביט של שופכין במפל
חרוזים אבודים בלילה
חני מבט אחרון. על בריחי הריסים
עוד שניה אחרונה נושמת.
את זיכרי 
איך אותי
אל פילדת- הפסים
על כתפים נשאו בשמש
