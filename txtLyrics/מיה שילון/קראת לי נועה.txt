עיניך בעיני
ידיך על מתני
שפתיך על שפתי
ובדיוק כשהשמש החלה לשקוע
ולאט לאט התחלת לנגוע
וחיכיתי למה שרציתי לשמוע
קראת לי נועה
אתה קראת לי נועה
בכזאת טבעיות, כאילו פשוט
כל החיים אתה איתה 
בעצב, בשמחה
קמים, ישנים 
בשגרה של שנים
חשבונות, סידורים
ליל שישי עם ההורים
זכרונות טובים מהשירותים של הקולנוע
בכזאת טבעיות, קראת לי נועה
איזה זוג אנחנו, זוג יונים כך אומרים
עסוקים בשלנו, לא מסתכלים  על אחרים
את החיים בוורוד יכולנו לצבוע
אבל אתה קראת לי נועה.
כשאתה קראת לי נועה
בשניה של אמת הכל התמוטט
כל החיים איתך – העצב, השמחה
עבודה, לימודים, דיבורים על ילדים,
מריבות, זיונים, לילות לבנים
אבל אני לא יכולתי לשכוח
איך בכזאת טבעיות קראת לי נועה
"זה לא אומר כלום", אמרת שוב ושוב,
"טעות אנוש קטנה, זה לא מה שחשוב"
נשבעת שלא התכוונת לפגוע
אבל בכל זאת, קראת לי נועה
