כפתו אותו למיטה
כפתו אותו למיטה
כפתו אותו, מחוסר ברירה
הוא היה הולל, כמו פר משתולל
מפיל אימה מפיל וצוהל
אמרו שהוא משוגע
אמרו שהוא משוגע
אמרו עליו, אדם בשגגה
למה לא ילך על מי המנוחות
למה זה יהתל במושכות
מי היה מאמין שככה זה ייגמר
מי יכול היה לצפות לו
סוף כל כך קודר
היכו אותו בכיתה
היכו אותו בכיתה
היכו אותו, מכה יבשה
הוא היה רובץ מול לוח העץ
פרא בתוכו מתרוצץ
גילחו אותו בצבא
גילחו אותו בצבא
גילחו אותו בגלל שבכה
למשמע קולו של "כן המפקד"!
הוא היה על ארבע יורד
מי היה מאמין שככה זה ייגמר
מי יכול היה לצפות לו
סוף כל כך קודר
ראו אותו בגינה
ראו אותו בגינה
ראו אותו, מציץ לשכנה
למראה גופה בחלון מתקלף
הוא היה טור שיניים חושף
מצאו אותו בחורבה
מצאו אותו בחורבה
מצאו אותו אחרי שנפגע
מלוא גופו בעפר מתפלש
רק את שתי עיניו בהם לוטש
מי היה מאמין שככה זה ייגמר
מי יכול היה לצפות לו
סוף כל כך קודר
