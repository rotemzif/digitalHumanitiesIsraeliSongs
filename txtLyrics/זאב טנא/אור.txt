חיפשתי אור, בקצה החדר
חיפשתי אור, בקצה המנהרה
חיפשתי אור, כל הלילה
אבל אור, אצלך לא היה
רציתי לבוא, רציתי לאמר לך
רציתי איתך לעשות אהבה
רציתי לתת לך, את כל מה שיש לי,
אבל אור, אצלך לא היה
כמו תינוק, כמו גוזל
באתי אלייך נקי
כמו שיכור שנגמל
באתי, לבקש את נפשי
אחר כך לבד, חלמתי עלייך
איך את כמו כוכב נופלת שדודה
ניסיתי לקחת, ניסיתי לגעת
וכך שכחתי, לשאול משאלה
כמו תינוק, כמו גוזל
באתי אלייך נקי
כמו שיכור שנגמל
באתי, לבקש את נפשי
