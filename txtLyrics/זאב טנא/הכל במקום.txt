הלב בצד שמאל הרגליים למטה 
האף תקוע באמצע הפנים 
משני צידיו זוג עיניים 
טלוויזיה בסלון מקרר במטבח 
ארון הקיר צמוד לקיר 
דלת הכניסה בכניסה והיא גם דלת יציאה 
המפתח בארון החשמל 
במקום סודי 
הכל במקום 
הילדים בבית הספר האישה בעבודה 
ההורים בבית הקברות גוש א' שורה 33 
כלב בחצרמשתין ליד הגדר 
הידיים על ההגה הכסף בחשבון הבנק 
הכל במקום אבל 
שום דבר לא בסדר 
הידיים על ההגה הכסף בחשבון הבנק 
ארון הקיר צמוד לקיר
