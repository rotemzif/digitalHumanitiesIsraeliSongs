כל יום אני רוצה לומר דבר שאף פעם לא אומר
אנשים אומרים, מוכר לרצות דבר שאף פעם לא תאמר
אישית, אני חושב שזה מוזר
כי למה לי בכלל לומר, אם אף פעם לא אומר את הדבר שתמיד אני רוצה לומר
אבל בעצם, אולי זה מותר
כי מה אם פעם באמת אומר את הדבר שתמיד אני רוצה לומר
וישאר לי טעם מר
כל יום אני רוצה לפגוש את זו שאף פעם לא אפגוש
אנשים אומרים, נדוש לרצות לפגוש את זו שאף פעם לא תפגוש
אישית זה עושה לי כאב ראש
כי למה לי בכלל לפגוש, אם אף פעם לא אפגוש את זו שתמיד אני רוצה לפגוש
אבל בעצם, זו לא סיבה לפגוש
כי מה אם פעם באמת אפגוש את זו שתמיד אני רוצה לפגוש
ואחכה לה עד בוש
כל יום אני רוצה לכתוב את השיר שאף פעם לא אכתוב
אנשים אומרים, זה טוב לרצות לכתוב את השיר שאף פעם לא תכתוב
אישית, אני חושב שזה לא טוב
כי למה בכלל לכתוב, אם אף פעם לא אכתוב את השיר שתמיד אני רוצה לכתוב
אבל בעצם אולי זה טוב
כי מה אם פעם באמת אכתוב את השיר שתמיד אני רוצה לכתוב
והוא לא יהיה טוב
כל יום אני רוצה לשאול שאלה שאף פעם לא אשאל
אנשים אומרים, לא קל לרצות לשאול שאלה שאף פעם לא תשאל
אישית, אני חושב שאני אומלל
כי למה לי בכלל לשאול, אם אף פעם לא אשאל שאלה שתמיד אני רוצה לשאול
אבל בעצם אולי אני בר מזל
כי מה אם פעם באמת אשאל את השאלה שתמיד אני רוצה לשאול
ותענה לי בת קול
