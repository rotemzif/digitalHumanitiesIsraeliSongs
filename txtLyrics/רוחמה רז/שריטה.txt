ואחרי הצהרים
כשנחתי במיטה
הוא ניגש אלי לפתע
והביט בי בשתיקה
הוא ניגש אלי בשקט
לא הרים קול צעקה
והביט בי והראה לי
את הלחי השרוטה
ואהבתי
לנצח נפצעה
כי שריטה קטנה
ממנו לא מנעה
אם כואב לך, אמרתי
תכף יעבור
עוד מעט תשכח, ברור לי
ואני תמיד אזכור
ונשארתי שם בחדר
עם אמת אחת פשוטה
שבאור קיבלה מן תוקף
והכאיבה כמכה
שהאהבה שלי היא צורך
לפנק ולגונן
והיא לא מקלט בטוח
ולא חומר מסנן
ואהבתי
בכתה בי ובכתה
הלא גם שריטה קטנטונת
היא שריטה
אם כואב לך, אמרתי
תכף יעבור
עוד מעט תשכח, ברור לי
ואני תמיד
אזכור
