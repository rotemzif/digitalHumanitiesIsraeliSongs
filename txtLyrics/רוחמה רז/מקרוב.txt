שיהיה יומכם כמו מניפה נפרשת
שיהיה לבכם פתוח לאהוב 
קו של אור וקו של חן וקו של חסד 
שאפשר לראות אותם גם מקרוב 
שתהיו קלים כעננים 
ותזכו לשרש בשמים 
קו של חן וקו של רחמים 
שאפשר לראות גם מקרוב 
שתביטו בעיניים 
ואחר הצהריים 
מישהו יקרא מן המרפסת 
ושמכם יהיה כלחן 
ואתו תוכלו לקחת 
קו של אור וקו של חן וקו של חסד 
שתהיו ערים כסקרנות של ילד 
ושירכם יביא לכם מן השורות 
קו של אור וקו של תום וקו של תכלת 
שאפשר לראות אותם גם מקרוב 
שיהיה חלון לכוכבים 
ולכל ספור יהייה שומע 
שיהיה מקום לאהובים 
שאפשר לראות גם מקרוב 
שתביטו בעיניים...
