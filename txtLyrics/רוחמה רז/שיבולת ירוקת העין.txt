לעולם לא נשכח כי רגלנו דרכה בשבילים
לעולם לא נשכח כי עיננו טבלה בשמים
כי צמחה במרחב הקמה בין אלפי שיבלים
שיבולת אחת דקה ירוקת העין
כי נתיבנו רחב והלכנו הלוך ומעוד
כי אהבנו לצחוק וקיווינו לגווע
אם ליבנו איננו עונה לשמחה הגבוהה עד מאוד
הוא עונה לכאב הגבוה
צמחה בקמה בשדה עבות
שיבולת ירוקת העין
כמוה היו ריבוא רבבות
שיבולים ירוקות עיניים
אך לנו בלבד זכרון ומבט
ואנו נבחר לעולם באחת
אחרות על פניך אין
ירוקת העין
