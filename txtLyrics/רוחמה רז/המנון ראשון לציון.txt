ראשון לציון, נשתה לחייך,
נשתה לחיי כל בנייך - כולם,
נשיר בדרכים ממך ואלייך,
ממך ואלייך, מאז עד עולם.
לצליל האורקסטרה בין חול לשמיים
נולדת מושבת כבת לברון,
יקב חצבו, מצאו בך גם מים,
הריע בקול לכבודך פעמון.
ראשון לציון, רק ממך ואלייך
ראשון לציון מעתה עד עולם...
כביש לא היה, לא אספלט או מדרכת...
ובלב אדמתך חרשו עגלות,
נטעו בך גפנים ובתום השלכת
גילית בכרמייך שריגי אהבות.
חלפו השנים, חלפו יובלותיים...
הורים ובנים אימצת אל חיקך,
עירי הירוקה זהובת חמוקים
נינייך שוזרים בתיהם לגופך.
ראשון לציון, רק ממך ואלייך...
הם עולים כפרחים על מרבד חולותייך,
את שרה להם ממזרח ועד ים.
ראשון לציון, הם עונים לשירייך,
איתך, ורק לך הם שרים עד עולם.
ראשון לציון, רק ממך ואלייך...
