באותו השקט 
נפרשת שוב הרשת אימה, 
בין קרני השמש 
נחה לה הקשת דממה. 
אין עוד שום ענן, 
ואין לו שום סימן שהיא עולה מתוך עצמה , 
אין עוד שום ענן, 
ואין לי שום סימן שבא מולה. 
שוב נפרשת רשת, 
בתוכי לוחשת לאן. 
אש מדבר לוהטת 
לדרכה הולכת מכאן. 
גשם לא מוכן, 
הוא לא נופל בזמן על אדמה שהתייבשה, 
רגע לא מובן, 
בורח אל עשן מתוך בושה. 
בחולות היא שוב עוברת, נחה ועולה, 
ולא שומעת את עצמה. 
הרוח מעיפה חולות, זה לא נשאר 
תמיד אותו מדבר. 
הגשמים צומחים אחרת מן האדמה, 
עולים מתוך הנשימה. 
הרוח באותם קולות, זה לא נגמר, 
תמיד אותו מדבר, תמיד אותו מדבר. 
שוב אותו סימן, 
הקשת בענן, היא מהירה, היא מאירה. 
המדבר מוכן, 
בתוך הגשר שר בסערה. 
בחולות היא שוב עוברת, נחה ועולה... 
היא לא מתעייפת, 
את עצמה אוספת מדבר, 
רגע מרחפת ומעל חולפת נגמר.
