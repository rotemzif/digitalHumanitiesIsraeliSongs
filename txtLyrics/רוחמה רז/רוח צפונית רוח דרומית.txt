היום, היום עולים פרחי הגפן
ניצת הרימון מול פרחי התמר.
היום התאנה פגיה חונטת
ממש כמו שנכתב וכמו שנאמר.
רוח צפונית יפה לחיטים
אך קשה לזיתים עת ינצו.
רוח דרומית קשה לעיתים
אך יפה לגפנים עת יקיצו.
היום, היום צומחת השיבולת
גדלים גרעיני שעורה וחיטה
וגשם אחרון צונח מול שמש
ממש כמו בשיעור מולדת בכיתה.
רוח צפונית יפה לחיטים...
היום, היום אני הולכת ברגל
בשביל העולה בין שדות וכרמים
היום אני אראה את קרת הסלע
ממש כמו אבותי לפני ימים רבים.
רוח צפונית יפה לחיטים...
