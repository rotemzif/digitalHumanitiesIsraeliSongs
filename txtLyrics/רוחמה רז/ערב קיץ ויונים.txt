התזכורה איך שבא הקיץ
אל גדרות הסביונים
חם וצלול ירד
עם ענני יונים
אל חלונות קטנים
ערב קיץ, התזכור?
צל התומר חרש עטפני
ופתאום ראשך מולי
סבך תלתלים שחור
וסומק בפנים
ולהט אישונים
צל התומר, התזכור?
פזמון:
שוב, שוב זמן עבר
ונדמה שבא הסתיו
רק בדרכים עוד רץ ושר
ערב קיץ עם יוניו.
הימים חלפו מעט ורצו
בין גדרות הסביונים
אך עוד באות יונים
בעוד העלמות
עומדות ומפזמות
ערב קיץ, התזכור?
וחוזר עוד גם בחור כארז
אל התומר הענף
סבך תלתלים כאז,
ושיר עמוק בלב
ולהט משתלהב
הוא חוזר עוד, הוא תמיד.
פזמון:
שוב, שוב זמן עבר...
