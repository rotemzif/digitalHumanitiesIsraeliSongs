שלום ירושלים, שלום שאננה
אלייך שב מדרך שלושת אלפים שנה
אלייך שב מדרך המלכים והנביאים
מארץ השופטים, הכוהנים והלויים
שלום, שלום ירושלים
עיר מתן בסתר
שלום, שלום ירושלים
הפנינה שבכתר
שלום ירושלים, שלום רעננה,
אלייך שב מדרך מלחמה והגנה
אלייך שב מדרך הררייך הנוגים
אל ארץ השבת, המועדים והחגים
שלום, שלום ירושלים...
שלום ירושלים אשר בעננה
אלייך שב מדרך ילדותי הקטנטנה
אלייך שב מדרך השירים והתפילות
מספר הספרים, האגדות והמגילות
שלום ירושלים, שלום לך בת אדם
הלוואי שלום עלייך מעתה ועד עולם
הלוואי תשוב אלייך היונה הלבנה
כשאשוב מדרך שלושת אלפים שנה 
שלום, שלום ירושלים...
