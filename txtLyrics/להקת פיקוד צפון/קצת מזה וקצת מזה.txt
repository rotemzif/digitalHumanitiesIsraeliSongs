קצת אקטואלי,
קצת "אבו עלי",
איש לא יתן פה שום הרצאות!
קצת מוסיקלי,
קצת לא נורמלי,
נא לצפות לעוד הפתעות.
קצת לא פורמלי,
קצת מחושמלי,
בלי השלכות ובלי אשליות,
קצת מבולבלי,
קצת מה שבא לי,
אין הנחות ואין הזמנות.
קצת מזה וקצת מזה,
קצת חצוף וקצת נבזה.
קצת שמן וקצת רזה,
קצת מזה וקצת מזה.
דבר מה רומנטי,
דבר מה שרמנטי,
לא לפצח כאן גרעינים!
דבר  מה סימפטי,
דבר מה אפטי,
בלי ויכוחים ובלי דיונים.
יש לנו "אנטי"
קצת דיסוננטי -
רוח מארבעה כיוונים.
קצת אסיתי,
די דמוקרטי,
אין ראשונים ואין אחרונים.
קצת מזה וקצת מזה...
קצת הומוריסטי,
קצת אנרכיסטי,
בלי "אהלן" ובלי "מה נשמע?"
קצת ריאליסטי,
קצת מודרניסטי,
אין כאן אפילו רגע דממה.
דבר מה ארטיסטי,
קצת פרודיסטי,
גם על חרמון וגם על רמה,
קצת אגואיסטי,
קצת גועליסטי,
אל תשען לי על הבמה.
קצת מזה וקצת מזה...
ובכן משהו סימפטי ורומנטי
והייתי אומר אפילו אפאתי וקצת שרמנטי
אם כי באופן אוטומטי אפשר לראותו דמוקרטי
יש לנו משהו אפריקני סימולטני
שיש בו משהו מן המודליאני ברוטב ויקטוריאני
יש לנו משהו מוזיקלי ממש לא נורמלי
שבאופן לא פורמלי הוא גם אקטואלי
קצת מבולגני,
קצת סימולטני,
כל הקלפים פה על השולחן.
קצת ויקטוריאני,
קצת מודליאני,
קצת מהיום וקצת גם מזמן.
קצת מרגיזני,
קצת מפריזני,
קצת לעניין ולא לעניין.
קצת אפריקאי,
קצת מנטובאני -
אם תבקשו ניתן גם הדרן.
קצת מזה וקצת מזה...
