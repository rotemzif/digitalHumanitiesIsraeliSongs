ברוך גדעון בן עם עני 
אשר היכה במדיני 
היכה ולא חדל 
וירדפם ויפחידם 
הרחק מעבר לירדן 
בשלוש מאות חייל 
היה אז קיץ בגבולות 
הבשיל שדה את יבולו 
אבל המדיני חמס 
מחמנית ועד תירס - 
היה אז קיץ בגבולות 
גדעון בגת חבט חיטים 
בגורן כל צמרו הסתיר 
ובלילות במארב 
יצא לשמור על עדריו - 
גדעון בגת חבט חיטים 
ברוך גדעון בן עם עני... 
כבדה ידם של מדינים 
כלו אז שבע השנים 
קרא גדעון בשופרות 
נרד אל מעין חרוד - 
כבדה ידם של מדינים 
שלושה ריבוא של חילים 
ירדו לישון באוהלים 
והוא בחר בשלוש מאות 
שלא כרעו בירכם לשתות 
שלושה ריבוא של חילים 
ברוך גדעון בן עם עני... 
בראש אשמורת תיכונה 
לפתע קול שופר ענה 
נופצו שלוש מאות כדים 
ויתלקחו הלפידים 
בראש אשמורת תיכונה 
היכה גדעון במדינים 
בשלוש מאות בן עם עני 
כי אנשיו בני חיל הם 
שלא כרעו על ברכיהם - 
היכה גדעון במדיני 
ברוך גדעון בן עם עני...
