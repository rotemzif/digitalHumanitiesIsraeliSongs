על הכרמל סמטה שנייה מן המרכז 
שם גרה חתיכה ושמה כרמלה 
והיא יפה לעזאזל מראש הפז 
ועד למותן הסובב כמו קרוסלה 
עוד בגימנסיה כל אחד היה נחפז 
לקנות לה גלידה בקיוסק של זלמן 
כבר אז עמדנו בקיוסק על הארגז 
לראות מבעד לחלון את הפיג'מה
כרמלה, כרמלה, כרמלה 
ליבינו הומה לה הומה אהה...
רצינו כל כך לצפצף לה בקול 
רצינו כל כך שתבוא 
עם כולנו לקומזיץ' בחול 
אלא שיש לה אח 
אח, אח, אח
- אח גדול
גדלנו קצת למדנו כבר בחמישית 
ובכיתה פזלנו אל כרמלה 
אך היא פזלה אל הבנים מהשישית
כבר לדבר איתנו לא היה לה, אלא
על הכרמל סמטה שנייה מן המרכז 
שם גרה חתיכה ושמה כרמלה 
כל פעם שעברה ברחוב ליבינו זז
והוא דפק עד שכאב לנו בצלע
כרמלה, כרמלה, כרמלה 
ליבינו ומה לה הומה לה 
ליבינו פועם לה פועם כמו שעון 
כמעט כבר הסכימה לצאת 
לבלות בקולנוע ארמון
אלא שיש לה אח
אח, אח אח
- אח בריון 
עם השנתון יצאה כרמלה לצבא
על זאת נודע לנו מפי הוריה
והבשורה הייתה כל כך מעציבה
שגם אנחנו התגייסנו אחריה 
למענה סבלנו את האימונים
למענה זחלנו על כל סלע 
בכל מקום זכרנו כי על כל פנים
נוכל תמיד לפגוש בשקם את כרמלה 
כרמלה, כרמלה, כרמלה 
ליבינו הומה לה הומה לה
ליבינו מוכן לרחף ולעוף 
כמעט כבר הסכימה לצאת 
וכמעט שהלך שם כיוף 
אלא שיש לה אח 
אח, אח אח
- סגן אלוף 
- אח איזה אחות
