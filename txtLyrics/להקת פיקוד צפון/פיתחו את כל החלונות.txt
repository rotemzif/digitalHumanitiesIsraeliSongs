פיתחו את כל החלונות
בחוץ כבר שרה רוח.
מחמוקי המדרונות
נשא לכאן ניחוח.
פיתחו את כל החלונות!
לנשום ביום כזה,
טיפת אויר עם מנגינות
אל החזה.
פיתחו את כל החלונות
הלב גם הוא פתוח.
ביום כזה השגעונות
טסים על גב הרוח.
פיתחו את כל החלונות!
הכל מלא אורה,
והשדרות כהד עונות
בקול שירה.
פיתחו את כל החלונות
תראו איך בשמיים,
משחקות שתי עננות
בקלס, עם שתי קרנים.
פיתחו את כל החלונות!
גגות מתפרחחות,
ומתמלאות כל השכונות
בניחוחות.
פיתחו את כל החלונות
ציפור שוב מצייצת,
ובין בדי האילנות
השמש מנצנצת.
פיתחו את כל החלונות!
לראות איך התבל,
מרוב שמחה ועליצות
עוד תתבלבל.
