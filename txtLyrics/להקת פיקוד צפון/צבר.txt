נולד לאור
נולד לשמש
ליום שלום
ומלחמה.
נולד טהור
לשדות הקמש
לאב חכם
ואם תמה.
לעיר קדושה
לכפר פורח
ולקיבוץ-
בו חמדתו.
דמותו קשה,
בה לב זורח
ובה
שלהבת נשמתו.
צבר -
שורשו יכה בראש ההר
צבר-
פירות ייתן בנוה מדבר.
גבעות דוהר וים יחבוק
דוקר, סוער, כל כך מתוק -
צבר.
ימיו הם חול
ימיו הם קודש
שבת וחג
ויום תוגה.
מושך בעול
בכל הגודש
הנה ארג
עוד ערוגה.
אוחז מגל
אוחז בחרב
אישה וטף
בזרועותיו.
מביט אל על
אל תוך הערב
ואור מוצף
מעל חייו.
צבר...
נולד לאור
נולד לשמש
לאב חכם
ואם תמה.
נולד טהור
לשדות הקמש,
ליום שלום
ומלחמה.
