מן התורה באתי עבד עברי,
מן הגלות יהודי ערירי,
כאן אני ישראלי מנוכר,
שב ושואל מה אני בעצם?
אם רק עברי - אדבר בעברית,
אם יהודי, בלאדינו שירית
ואם אני בן הארץ הזאת
אדבר שבעים ושבע שפות.
אז מה תגיד ידידי,
האם עברי אני,
אולי יהודי?
ישראלי אני
או סתם בן אדם?
שמא בן בלי שם וארץ ועם.
יחד אתה ואני -
אתיופי,
מרוקני
ופולני,
רוסי ותימני
ריבוא נידחים
יחד עד עולם
בשבת אחים.
וכעברי חי בי זמר דוד
וכיהודי כינורי שוב מרעיד
ישראלי מנגן בי שלום,
אל אלוהים - איזה שיר הולך בי...
יש לי עבר והווה ועתיד,
יש לי מחר ואתמול ותמיד,
כן, אנוכי בן הארץ הזאת
ומזמר בים ניבים ושפות.
אז מה תגיד ידידי...
