ביום השביעי שתקו הרובים
הבטנו חולמים זה בזה
ביום השביעי עלה על גדותיו
הלב ההולם בחזה
ביום השביעי תקוות השלום
פרחו כפרחי השושן
ביום השביעי החלה האש 
לוחכת בעמק בית שאן.
העמק בירק טובע
במים בצבע וצליל
שלח מהרי הגלבוע
דש להרי הגליל
קרא לרוחות השמיים
צעק צעקה שבלב
היום עוד שבעת שבעתיים
אני את העמק אוהב.
בעמק בית שאן מוקשים וקרבות
המוות אורב על השביל
אך עמק בית שאן יוצא לשדות
לקצור ולבצור כרגיל
רמת הגלעד חורצת לשון
של אש ושנאה נדושה
מול קנה התותח, בעמק בית שאן 
נבראת אגדה חדשה.
העמק בירק טובע...
