בחול ובאבק ובשמיים,
בתוך העננים האפורים,
ברוח המכה על פני הליל,
בתוך ענפי העץ הבהירים
תמיד אותם תראה הולכים
באש, בגשם, בדרכים.
תמיד אותם תראה הולכים
באש, בגשם, בדרכים.
בעיר וברחובות לבני האבן,
בחול על שפת הים המאדים,
בשקט הזורח מכל אדן,
בצחוק שעל שפתי הילדים
תמיד אותם תראה הולכים...
בבוקר הנפתח בפאת רקיע,
שותק וחייכני ונהדר,
בערב היורד והמגיע,
משחק אדמוני, בהיר וקר
באופל אישוני נערותינו,
בלהט השלכת הגדול,
בבכי השקט שבתוכנו,
בבכי הזוכר, זוכר הכל
תמיד אותם תראה הולכים...
