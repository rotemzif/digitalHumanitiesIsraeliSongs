מפרסתו הימנית, 
של סוס קרבות דוהר
בבוקר צח וזיווני, 
נפל פתאם מסמר.
הכל בגלל מסמר קטן
הכל בגלל מסמר.
אז פרסתו הימנית, 
של סוס קרבות דוהר
נפלה גם היא, 
נפלה גם היא
כנפול אותו מסמר.
הכל בגלל...
צלע על רגל ימנית, 
אז סוס קרבות דוהר
וחץ מהיר ופחזני, 
ביתר אותו ביתר.
הכל בגלל..
נפול נפל אז הרוכב, 
מסוס קרבות דוהר
והאויב, והאויב 
קדימה הסתער.
הכל בגלל...
הובס הקרב נפלה העיר, 
כסוס קרבות דוהר
וכל השיר, וכל השיר - 
חדל בגלל מסמר.
הכל בגלל...
