כן, כל החיילים
בעמק יזרעאל
הכירו את האוהל של השקם
ואת המגישה
סמלת שמה יעל
חיילת חמודונת וצוחקת.
כשעברו בכביש
הם שרקו לה חיש
כמו ללילי מסיבוב כפר ביל"ו.
ועצרו פתאום
כוס תסס ללגום
או בקבוק של קולה אפילו...
יעל יעל
כל החיילים קראו לה
יעל יעל
מן השקם בסיבוב עפולה.
רק לקצין אחד
הגנרל סיסרא
יעל הייתה חורקת בשיניים.
כי גנרל סיסרא
היה קמצן נורא
והוא תמיד ביקש לשתות כוס מים!
ויעל אמרה "זה מרגיז נורא,
כך להגיש חינם ללא פרוטה לו.
אם הוא יתעקש
מים לבקש
אז בחיי, יתד בראש אתקע לו!"
יעל יעל
כל החיילים קראו לה
יעל יעל
מן השקם בסיבוב עפולה.
ויום אחד סיסרא
עצר שם בסיבוב
נכנס לשקם וכולו מזיע
ומיעל ביקש
כוס מים כמו תמיד.
מים ביקש  - אך היא חלב הביאה
הוא החל ללגום
וירק פתאום
חלב ועוד עם קרום - שיפכו לזבל!
אז יעל רתחה
ויתד לקחה
ובראשו תקעה לו במקבת...
יעל יעל
אז הריעו לה האח!
יעל יעל
ורשמו אותה בספר התנ"ך!
