שם בכפר ליד עפולה 
לפני הרבה שנים 
הייתה בתולה שמה שולה 
צנועה וביישנית. 
ויום אחד יצאה לה 
לחורש עם חבר 
לפתע נתגלה לה 
במה הוא מהרהר. 
היא חזרה מיד הביתה 
חיש מיד הביתה 
היא חזרה מיד הביתה בריצה 
היא תפסה במה הנער 
הרהר לו שם ביער 
טהורה הייתה כמו נזירה קדושה. 
אז עם ספן יצאה לה 
לחתור בים סוער 
אבל פתאום גילתה לה 
לקראת מה הוא חותר. 
היא חזרה מיד הביתה 
חיש מיד הביתה 
היא חזרה מיד הביתה בשחייה 
כי גלתה למה בעצם 
חתר הוא כה בקצב 
טהורה הייתה סגורה כקונכייה. 
טייס שמו אליהו 
המריאה אתה מלוד 
פתאום גילתה איפה הוא 
דווקא רוצה לנחות. 
היא חזרה מיד הביתה 
חיש מיד הביתה 
היא חזרה מיד הביתה בצניחה 
כי תפסה על מה הנער 
רוצה לנחות בסער 
טהורה הייתה צנועה נה נה נה... 
אז בחורשה בוואדי 
נסעה עם איש עשיר 
במכונית עם סטריאו 
ועם מיזוג אוויר. 
היא בילתה שם כל הלילה 
כן את כל הלילה 
היא בילתה שם במכונית הנפלאה 
היא חזרה מן הפגישונת 
לא ילדונת רק אישונת 
והטוהר כבר נשכח כלא היה. 
אך פתע את הגבר 
תפסו במעילה 
והיא עוד שוד ושבר 
בודדת אומללה. 
וספן טייס בן חיל 
מבלים אתה כל ליל 
משיגים מה שציפו לו עד היום 
היא איננה מתאדמת 
היא בשקט מתקדמת 
למקום המיועד בגיהנום.
