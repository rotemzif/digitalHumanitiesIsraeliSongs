היום היה שקט היום שקט מאמש
באופק לא רואים שם כל תזוזה כמעט
אם כך זה יימשך עד שתרד השמש
אולי שוב לא נישן הלילה במקלט
לילה בלי מקלט אינך יודעת מה זה
לישון במיטתך בין ארבעה קירות
לילה בלי מקלט אינך יודעת מה זה
חבל ששוב התחילו שם לירות.
בתוך המקלטים יובל כתב אגרת
וטלי כבר למדה כאן לנגן פסנתר
הן בטהובן ובאך כאן נשמעים אחרת
גם הם היו חולמים על לילה קצת אחר
לילה בלי מקלט....
בתוך המקלטים חולמים הילה ואורן
על יום שבו יהיו המקלטים מקום
מקום למחבואים אולי תחליף לגורן
אך לא מלון אורחים להפצצת פתאום
לילה בלי מקלט...
