קום ניסע לתל פאחר 
בדרך לא דרך 
בין גושים נוצצים של בזלת. 
כאן שמונה טנקים עלו נשארו שלושה 
תחת אש מפלסים להם דרך גישה 
כאן עקפנו בדרך, בדרך קשה 
כאן הופגזו באש גיהנום מחרישה 
מעלינו חומה של בטון חמושה. 
אם תראה את תל פאחר 
במרומי הרמה 
שם הרוח עזה ומיללת. 
על גדר מוקשים חייל בגופו נשכב 
לרעיו הוא קרא לעבור מעליו 
אז פנים אל פנים התנהל הקרב 
עד אשר טוהרו כל עמדה ומוצב 
מפקדו של הגדוד כאן נתן את חייו. 
אם תהיה בתל פאחר 
את גולני תזכור 
גדוד ברק כל חייל כמו אלף. 
כי בשבע השעות של אותו יום ו' 
לא נשכח מפקד ותריסר לוחמיו 
שחרפו את נפשם על כיבוש המוצב 
לא ישכח אף חייל את רעיו מפקדיו 
כי היום הוא חייב לנופלים את חייו. 
אל תשכח את תל פאחר 
בדרך לא דרך 
בין גושים נוצצים של בזלת.
