מה זה בסיר 
מה מתבשל 
מתפשט ריח 
אל עבר הצל 
החיות הטורפות 
כבר מוצאות את דרכן 
אל ליבו של הרגע 
שאיננו מוכן 
שוחה לאיטו 
במים רכים 
חסר לו הידע 
חסרים מרפקים 
או ליתר דיוק 
חסר לו דיוק 
ועליו להשתפר 
בזה בדיוק 
מה זה בסיר... 
הילד הטוב 
הפליג אל הצל 
מי נתן לזה יד 
למען האל 
הילד הטוב 
שהורע מצבו 
בלע שאלה 
חיונית עבורו 
בלע שאלה 
בטעם לבן 
שהלכה וקפאה 
בקרבו 
הילד הטוב 
שהורע מצבו 
מה העניין 
שיש לה בו 
ילד נחמד 
אל תיבהל 
למה חייכת 
חיוך עצל 
מדוע סיפרת 
ללא מילים 
איך זה וויתרת 
על רווחים קלים 
מדוע הלבינה 
השן השחורה 
מי הגיש ת'חשבון 
במספרה 
לפתע בערב 
הופיע מבט 
הרעיד את החדר 
בבת אחת 
מה השתנה 
מה כבר ההבדל 
חדר זה חדר 
ילד זה צל 
במה לא הבחין 
שהיטב הוחבא 
מה העניין 
שיש לו בה 
מה זה בסיר... 
לאן הוברח 
המפתח הרך 
ואיזו תועלת 
צמחה מכך 
מי התנדב 
להיות מוכרח 
לשיר את השיר 
היפה כל כך
