צל נופל על המרפסת, עשבים שוטים בגן
יש לטאה שמטפסת על קיר קלוף, כיסא ישן
והרוח שנכנסת לא נותנת מנוחה
יש מחסור גדול בחסד בין שקיעה ובין זריחה
רכב אחרון נוסע אל אמהות וילדים
בחצות אני שומע את נשמות האבודים
טל נוגע לא נוגע ומרטיב את השמיכה
כמה זמן יש מי יודע בין שקיעה ובין זריחה
המילים שלא אמרתי התפרקו לאותיות
בדרכים שלי הלכתי, הן לא היו אמיתיות
כשאני מביט למטה ורואה רק חשכה
מותק תחזרי הביתה בין שקיעה לבין זריחה
