ראתה שרה כי עצוב בעלה 
ראתה כי רוצה הוא בן 
ראתה שרה מר גורלה 
לא תוכל להביא לו בן 
שעות ללא שינה 
דמעות על כרית מאבן 
מר הוא גורלה 
תחזיר חיוך 
תשיג לו רחם 
וסאלח ואני מעשנים נרגילה 
סאלח אומר שזה מצחיק 
שימי אורז, נפרד מאמא 
הוא ישוב כשזה יפסיק 
ראתה שרה שפחה צעירה עובדת בשדה 
קרבה אל לחייה אוזנה לחשה 
"היכנסי אל האוהל הזה, 
חכי שיתעורר, התמסרי אליו ברגע, 
אל עליי שומר, מכל מחסור ומכל פגע" 
וסאלח ואני אוכלים גפילטע פיש 
סאלח אומר שזה מתוק לו 
שימי חוצה את הקו, הוא מתקיף 
אני, קצת דואג לו. 
והשפחה הפכה עורה ובטחונה גבר 
שרה איבדה כוחה וזעמה נצבר 
אישה אל מול אישה 
מקור אל מול מקור 
פלא הרך מול כשל העיקור 
ותכנס שרה אל אוהל בעלה 
ותשטח בפניו טענותיה 
"תגיד אתה יודע מאיפה אני באה עכשיו? מבחוץ, מצחיק. שב כשאני מדברת איתך. תשב כבר. אז כן אני באה מבחוץ אבל שם אני ראיתי את השפחה הזאת שלך עומדת מול כולם ומספרת להם שבקרוב היא היא תלד את הבן שלך ותהפוך להיות האישה של הבית,ושאני שרה, אישתך, אהיה כלום ושום דבר. מה אתה צוחק? כלום ושום דבר זה בדיוק מה שהיא אמרה. עכשיו אתה תקום. זה לא מעניין אותי אותי שאמרתי לך לשבת. עכשיו אתה תקום ואתה תצא ואתה תגיד בדיוק מה פה מי ומי פה אתה שומע אותי. לא האדישות הזאת שפשוט לא ייתכן הדבר הזה... 
חפרה חפרה 
קדחה קדחה קדחה 
ניסרה ניסרה ניסרה 
אמרה אמרה אמרה 
ויאמר אברהם-חלאס! הטרפת לי את האלוהים יא רבי. את יודעת מה? 'קחי אותך היא שלך, עשי בה כרצונך' 
ויתמלא לבבה של שרה שמחה 
ותצא מהאוהל במחולות 
ותכה אותה ותצ'פח אותה 
כטוב ליבה ביין. 
ותברח הגר מהר להסתתר 
ונפתחו השמיים ונגלה לה האל 
ברור וחשוף מול גופה השדוף 
ויאמר לה לא להסתכל 
ויאמר אלוהים: 
(קיבוצניק של פעם עם ש' שורקת) תקשיבי לי מיידלע, קודם כל את יכולה להפסיק לרוץ. היא בת 90 היא רצה עשרים מטר, מנשימים אותה שם. תראי אני שמתי עלייך עין בזמן האחרון. לא תדעי שמבחינתי זה הכל זה אנדר קונטרול יו אר סייבד. שבי תרגעי, לכי לפלחה, תזמיני איזה חומוס. צ'יל אאוט. מילה של גוד. 
ותלד הגר את ישמעאל 
וריב נשים התחיל להתגלגל 
להתגלגל 
להתגלגל 
להתרגל 
להתעכל 
להתנכל 
להתגלגל 
להתגלגל 
להסתגל 
להתקלקל 
להתערפל 
להתגלגל 
להתגלגל 
עד עצם היום הזה 
וסאלח ואני אוכלים גפילטע פיש 
סאלח אומר שזה מתוק לו 
שימי חוצה את הקו, הוא מתקיף 
אני קצת דואג לו.
