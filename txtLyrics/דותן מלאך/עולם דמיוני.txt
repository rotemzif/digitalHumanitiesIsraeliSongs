"עוד יום בעבודה נגמר
סביב שולחן האוכל מדברים על המחר
הילדים כבר ישנים,
חיים של אחרים בטלוויזיה
עוד יום בעבודה נגמר
תכף כבר קמים ותכף מאוחר
יש יומולדת בגן,
צריך לקנות ממתקים
ובעולם דמיוני, ענק תימהוני
מחפש  מילים חדשות וחום
בשעות לא שעות, ימים לא ימים
מציאות נפרדת, מקבילה לפעמים
עוד יום בעבודה נגמר
שוב הכל קרה בדיוק אותו דבר
חלומות מתכהים,
יום הודף יום הודף
הוא חושב שהם רואים אותו
חושב שהוא קיים,
שקוף הוא מנגן מולם, 
נאחז ברוח, מתנחם בים"
