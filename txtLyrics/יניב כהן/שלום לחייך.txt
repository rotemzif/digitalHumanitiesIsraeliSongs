חרטתי את שמך על השמיים,
מסרתי את גדולתך לעננים,
וכל דמעותי זולגות כמים,
נוחי ילדתי קרוב לאלוקים.
רדפת את הצדק והתפארת,
וכמעט שריפאת את כל הפצעים,
בכל כוחותי אמשיך את הדרך,
נוחי נשמתי, בין כל הפרחים.
לא אוכל לתקן את העולם,
ורק בחלומות אראה פנייך,
הבית קודר וקול צללייך נדם,
ולא אמרתי שלום לך, לחייך....
חתמת צוואה עוד בימייך,
ולנו היית לטעם החיים,
אהבה שתתן אור לכל מכאובייך,
נוחי עלמתי, עם כל המלאכים.
לא אוכל לתקן את העולם...
