אם במשובות לב שגינו
אנא הראה לנו דרך אם בדרכים לא סלולות טעינו
הושט לנו יד מכוונת
אם חטאנו או הלכנו בשבילים אסורים
פגע בנו, אך אנא הנח לילדים
אם נאטמנו מאיש לאחיו
אנא אל, פתח את ליבנו
אם הקשנו עד להכאיב
אנא רכך את ידנו
אם סטינו מנתיב האמת
בין אלפי מחוזות של שקרים
פגע בנו אך אנא הנח לילדים
שמע אל אמהות כואבות לילות כימים
פתח ליבך אל אבות דואגים וחולמים
תן ידך לכולנו, האר הלילות הכבויים
ואנא, רק אנא הנח לילדים
(יברכך ה' וישמרך
יאר ה' פניו אליך ויחונך
ישא ה' פניו אליך
וישם לך שלום)
