לפעמים אני כוכב שביט 
ולפעמים אני כוכב לכת
לפעמים אני מרגיש שאני 
יודע את הדרך 
רק שכחתי איך ללכת
לפעמים משלמים לי בצ'ק
ולפעמים במזומן
יש משימות ומזימות
ורשימות ומסיבות
שאליהן אני לא מוזמן
כן תמיד אני עושה
כמיטב יכולתי
ולפעמים זה לא מספיק
ויש לחזור ולתקן את השברים
רק את הלב
אי אפשר להדביק
יושב לי כאן ומחכה 
לסוף היום
כשהוא לא בא 
אז אני נרדם
ויש לי מלאכים 
בתוך החלום
שלא מוצאים
את הסולם
ויש דברים שלוקחים זמן
ויש דברים שהזמן לוקח
אם היינו קמים מוקדם
יכולנו להגיע לירח
ולפעמים אתה לא מוצא
את מה שאיבדת בדרך
חוזר על עקבותיך
ואל טעויות 
שבעינך יש להן ערך
לפעמים אני כוכב שביט 
ולפעמים אני בשביתה
מחפש את הדרך
לרדת מהעץ
ולצאת מהמיטה
בקרב על החופש
אני אולי ייהרג
אבל השיר שלי
יחיה
הוא יעבור מרחקים
בכבישים ושבילים
ויגיע בדרך מקרה 
ויש דברים שלוקחים זמן
ויש דברים שהזמן לוקח...
לפעמים אני כוכב שביט
אפשר לראות את זה 
לפי הזנב
יש שירים שבאים מהבטן
ויש שירים שבדרך אגב
