האיש שאולי אהב אותי
ואולי מפחד לטבוע
נצמד אל הסכר היחידי
ומחזיק בו בכל הכח.
אתה מבין -
הוא צלל שם מוגן ושקט
לא שמע מה רוצים ממנו
אבל אני תפסתי לו חזק בז'קט
וכמעט שטבענו שנינו.
עכשיו הוא יושב על גבעת החצץ
מתחמם בשמש שלו
מכוון אלי ראי מפוצץ -
למה הפרעתי לו.
ואנחנו אחים, אנחנו הולכים
ופוגשים אנשים בלי בית
הוא מחבק בכל כך מעט רוך -
תסתפקי ביש בינתיים.
איש עם צ'לו
תן להשען עליך
נגן שאתעטף בשעות כאלה
שאין לי לאן ללכת.
אנחנו רואים חדשות הערב
פוליטיקה, אין עבודה
- מי הבטיח
שיש אפשרות אחרת -
צוחק, - ותגידי תודה.
