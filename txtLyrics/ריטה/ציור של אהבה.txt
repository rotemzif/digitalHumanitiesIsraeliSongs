מצייר אישה, חורשה, חצר, 
בוסתן, שדה, גדר, 
עץ נטוע. 
תצייר לי אהבה קסומה 
שתישא אותי מעל האדמה. 
מה הדג 
לים לוחש? 
בדד, לבד, כובש 
געגוע. 
תצייר לי אהבה קסומה 
שתישא אותי מעל האדמה. 
יש ציור בלב, (עוטף) 
בו הלב רעב. (סוחף) 
יש ציור שבו אני (אותי כמו רוח) 
אוהב (יש ציור בלב) 
אישה, (בו אתה אוהב) 
חורשה, (מעורר בי) 
געגוע. (געגוע) 
עוד קוים 
אני קושר. 
כל קו חוזר, נוצר 
את פנייך. 
מצטיירת אהבה, כמו סוד 
היא פורחת מהבד, צייר לי עוד. 
יש ציור בלב, (עוטף) 
מין ציור שלו. (סוחף) 
יש ציור שבו אני (אותי כמו רוח) 
אוהב (יש ציור בלב) 
אישה, (בו אתה אוהב) 
חורשה, (מעורר בי) 
געגוע. (געגוע) 
יש ציור של אהבה. 
יש את, 
יש אתה, 
יש לב שלם אוהב, 
עוד רעב.
