בביתי הנעול שתבנה על הים
עם קירות אדומים ותקרה לבנה
לא יהיה לי בו קר
לא יהיה לי בו חם
בביתי הנעול שתבנה על הים
תהיה לי סירה קטנטנה
לשוטט לי מפינה אל פינה
ודגים בסגול, באדום בזהב
ואתה מתהומות עמוקים
ואתה מהיכלות ירוקים
תעלה לי פנינים
ואנחנו נאהב
בביתי הנעול שתבנה על הים
עם קירות אדומים ותקרה לבנה
לא יהיה לי בו קר
לא יהיה לי בו חם
בביתי הנעול שתבנה על הים
והשמש תכבה לאיטה
ובעודי במראה מביטה
ניצוצות עיניך לי ידליקו נרות
ויהיה שם כינור חרישי
והוא ינגן וישיר
כל הלילה כולו ניגונים וזמירות
וגבהים אז ירדו תהומות
ורעמים יהפכו לדממות
וליבך לליבי ולמותניך מותני
והאופק אדום וכחול
אז יקרב ולרגלינו יפול
כי לאושר אין קץ - עד אפקח את עיני
בביתי הנעול שתבנה על הים
עם קירות אדומים ותקרה לבנה
לא יהיה לי בו קר
לא יהיה לי בו חם
בביתי הנעול שתבנה על הים
