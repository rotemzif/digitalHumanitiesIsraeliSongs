ראיתי אנשים
עוברים חיים ביחד
חשבתי על הרגל
חשבתי על הכרח
ולא יכולתי אז להאמין שפעם
יהיה יפה גם ככה
כי איך יכולתי אז בכלל לדעת
שאוהב אותך כל כך
ברחוב החנויות
פותחים מוקדם בבוקר
החנוונים הציעו
תקוות בתשלומים
קנינו אושר בקופסת זהב
עם ריח
שעלתה נורא ביוקר
ורוב הזמן היא נעולה,
כי המפתח
מסתתר אי שם בפנים
תן לי רק סרטים
עם סוף בטוח
סיפור פשוט תפור
בין צחוק ובין דמעות
כי לפעמים אני חושבת -
אם תלך לי -
ובוכה בין השמיכות
הו אלוהים,
שמה שיש לי ימשך לי
שישאר לי עוד
מתחת לריצפה
במרתפים שלנו
חבלים סבוכים
קשורים בין הגזעים
פעם הייתי מקלפת את הטיח
לראות דברים שלא רואים
עכשיו כיסינו את החושך בשטיח
זה הרבה יותר נעים.
תן לי רק סרטים...
ראיתי אנשים
עוברים חיים ביחד
ולא יכולתי אז בכלל לדעת
שאוהב אותך כל כך
