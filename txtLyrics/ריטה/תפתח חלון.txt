תפתח חלון נשמת אפי
תן לרוח להכנס
שיתערב החוץ בבפנים
תפתח חלון מבלי להרגיש
הנשימה קצת נהיית כבדה.
תפתח חלון או דלת
שהמוגן לא יחנוק ולא יהרוס
כדי שאדמיין את עצמי
בכל צורה שרק ארצה
תפתח חלון אהוב ליבי
כי אני זו שחצי מגופי
היה בחוץ בילדותי
תפתח חלון אהוב ליבי
בוא חבק אותי כמו תמיד
תפתח חלון נשמת חיי
כי אני הרי פוחדת, פוחדת בעצמי
מהחלון, מהרוח, מהריחות שהם
נושאים בחיקם
תפתח חלון אהוב ליבי...
פעם כשהמכונית דהרה
הרוח שיחקה בפני ובליבי
עד שהנשימה כמעט נעתקה ממני
ופרחה וברחה
תפתח חלון אהוב ליבי...
ובוא חבק אותי
כמו תמיד
כדי שאנשום את החוץ
ואחבק את הבפנים
ואתבלבל
אבל בין זרועותיך
