רוצה לקום מהצגה
של אהבה
שמסתבר שלא היתה
היתה סתם לא טובה.
לצאת אל תוך הרחובות
בלי שום חשבון
אולי לאיזה מועדון
שבאופנה.
אני קונה לי כרטיס
להעלמות אסורה
נסחפת שיכורה
לשמור מרחק מן השגרה.
בחוץ יש ריח מליחות
של אנשים
מסתננים אל תוך לילות
לא להם.
הם מתדפקים שם בתורות
כקבצנים
לכל טיפה של מוזרות
בהצגה.
אז גם אני קונה לי כרטיס...
אני קונה לי כרטיס
להעלמות אסורה
וקופצת לתהום הצבעונית
בלי אהבה.
