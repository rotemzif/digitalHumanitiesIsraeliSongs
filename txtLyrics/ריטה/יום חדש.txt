היום לא אשפוט, לא אשפוט דבר
אצחק לפחות פעם אחת כשבטני מטלטלת
ארקוד ללא סיבה, אשחרר ואחבק
ואתן לאחר את מה שאני רוצה לקבל
היום לא אשפוט, לא אשפוט אף אדם
אצחק מלוא בטני ואחבק את עצמי
לא נחות מאיש, לא נעלה על שום אדם
הנתינה תחולל קבלה, כל מה שהולך גם שב ובא
היום אולי אסלח לך, אסלח גם לעצמי
על כל מה שהכאבנו אחד לשני
היום אולי אוהב אותך, אוהב גם אותי
בלי סוף ובלי חשש, היום יום חדש
היום לא אשפוט, לא אשפוט דבר
אצעק מראש ההר ולא אפחד משום אתגר
עכשיו הזמן החשוב, טעם של לחם, וצבע של תות
היום אהיה חופשיה אנשום הכי עמוק שאני, שאני יכולה
היום אולי אסלח לך...
היום אני לא אהיה קיצונית בשום דבר
אפנק את עצמי אתמתח ואשתטה
היום אשתה הרבה הרבה מים
ואני רוצה היום לעשות ככה
וככה וככה...
