הרי במה הכל מסתכם בסוף
ברגע אחד שביר בחדר
והחיים שלנו כמו הנהרות
הרוחות הסוערות
האהבות, האכזבות
המסע אל התשובות
וכולם נשפכים בסוף לים
לרגע אחד מושלם
וכל כך קל להסתתר מאחורי עצמנו
מתי בפעם האחרונה התרגשנו, שנינו
סתם ככה, ממבט
מהיום המזדחל לאט 
ומאוורר את הפחדים
תגיד, מתי בפעם האחרונה 
אהבנו כמו ילדים?
הרי במה הכל מסתכם בסוף
ביד שלך, שעוברת לי על הצוואר
באור שנשבר, שכבות של בדידות 
של לחיות או למות
ותראה מה שנשאר
העולם בחוץ נגמר 
ואנחנו עוד נושמים 
תגיד, מתי בפעם האחרונה 
היה לנו כל כך טוב 
שלא נזקקנו למילים?
