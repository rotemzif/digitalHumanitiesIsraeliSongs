קירות הבית רעדו הגג לפתע עף
החלונות שנפערו אל החושך שעטף
מה שנגלה לעין כשעלה האור
הוא לא יכול לשכוח היא לא רוצה לזכור
הרוח באה בסערה וכל מה שיקר
הוטל לארץ למרמס מושפל עד לעפר
כל רגע של רכות נופץ ביופי הקשה
בו הכאב ממתין בפתח כמו נושה
הזמן הוא לא רופא
הוא רק מביא הקלה
הוא עושה את שלו, היא את שלה
היתה פה אהבה גדולה
ואם ימצא אותך קולי ברע ואם בטוב
מה שהיית בשבילי עוד לא חדל לכאוב
עיני תועות עוד ברחוב אחר צל של ספק
במיטתי פעור כמו חוב המקום הריק
