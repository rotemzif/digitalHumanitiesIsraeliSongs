רוח ערב באה על קרני זהב,
והילת קדושה ורחש נעלם.
והיית כבן נשוק ונאהב,
כבריכות הטהרה של העולם.
עיר השלום שלי.
עטרת הדורות, שלהבת מדורות,
בבת עיני.
עיר השלום שלי.
בדם ובדמעות, בנדר וּשבועות,
משוש חיי.
מרבדי זיתי ולהקות יונים,
מצפים ליום בו תנשא בשורה.
נצבים דומם אבות ואבנים,
להביט איך מציון תצא אורה.
עיר השלום שלי...
כבר עייפת עירי משכול ומלחמות,
אך תזכי לראות בנבול זרעי-שנאה.
והיו ימיך צחוק של עלמות,
ונגה אורך כנזר הבריאה.
עיר השלום שלי...
