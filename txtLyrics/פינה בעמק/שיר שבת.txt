שבת עולה אל מעוני זוהרת
שוטפת את יומי באור זהב גדול
ושוב חוזר אלי אותו הערב
אחרי שישׁה ימים פשוטים של חול. 
ונישׂאים צלילי חליל ברוח
והמילים פתאום גדולות יותר
והלבן מכל חלון זרוח
וחג על העולם וחג בלב. 
שבת פורשׂת יד רכה אוהבת
ובצעיף לבן אוספת חול אפור
ושוב ראשה עטוף הילת שלהבת
ושוב כורע יום בפני ערבו. 
ונישׂאים צלילי חליל...
שבת עולה אל מעוני זוהרת
מלכה נושקת את יומי באור ושׂחוק
ושוב אני נושא עיניי הערב
לראות אותה נוצצת מרחוק. 
ונישאים צלילי חליל...
