הימים ימים של קיץ
הלילות לילות שרב
השעה אולי כבר שתיים עכשיו
עיר שלמה הטילה עוגן
ועלתה על המשכב
אני יושב על המרפסת לבד.
בליל ריחות אלי מגיע
ריח ים ריחות אשפה
אי שם בסביבות הגשר
משאית עושה דרכה
בחלון ברחוב סמוך
אור כתום מאיר
מישהו קורא שם ספר
דמיונו אותו מסעיר.
הימים ימים של קיץ
הלילות לילות שרב.
השעה כבר בטח ארבע עכשיו
עיר שלמה קצובות נושמת
לפעמים הופכת צד
רק אני על המרפסת לבד.
צליל גיטרה מחשמלת
מתנגן אל החלל
אי שם בקרבת האופק
כבר עולה עשן כחלחל
בחלון ממש ממול
אור נדלק פתאום
מישהו אל תוך הלילה
מעורר מתוך חלום.
הימים ימים של קיץ
הלילות לילות שרב
על העיר עולה כבר בוקר עכשיו.
