חלפו שלושים שנה 
אתה כבר לא "ירוק" 
וגם המכונה 
כבר מתחילה לחרוק 
במהלך ראשון 
אתה כבר מת לישון 
ומהלך שני 
לא בא כלל בחשבון 
לפני שלושים שנה 
היית מאהב 
היית מכונה 
משומנה היטב 
בלילה הראשון 
לא בא לך לישון 
בלילה השני 
היית שיגעון 
לפני כ"ה שנים 
התחלת לפהק 
אך בלילות שבת 
ניסית 'לזנק' 
היו שעות יפות 
אך רק בהתקפות 
עולם חדש נגלה 
בישיבות תכופות 
לפני עשרים שנה 
סבלת מחולשה 
כדי להתאושש 
יצאת לחופשה 
חזרת עם פחדים 
ושי לילדים 
במשך שני לילות 
היית שוב מדהים 
לפני עשור שנים 
רצית לוותר 
אך אישתך פתאום 
התחילה לנטר 
בשביל הגאוה 
עשית אהבה 
אבל האהבה 
הנחילה אכזבה 
לפני חמש שנים 
חידשת נעורים 
אבל במצבך 
קבלת פירורים 
נזכרת בימים 
הרבה יותר חמים 
לאור הזכרונות 
הצלחת לפעמים 
חלפו שלושים שנה 
אתה כבר לא "ירוק" 
וגם המכונה 
כבר מתחילה לחרוק 
במהלך ראשון 
אתה כבר מת לישון 
ומהלך שני 
לא בא כלל ב-ח-ש-ב-ו-ן...
