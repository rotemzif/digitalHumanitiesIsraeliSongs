על החוף הולך ברוח
וליבי אינו נרגע
הוא איתי ודאי מתוח
מה איתך זאת לא אדע
והיום שוב מספר לי
שהיית פה עם אחר
כוכבי עודו לוחש לי
שכדאי לי לוותר
פזמון
זר בלילה לצידך
כשאני אבוד ברוח
הוא נכנע לצל גופך
המחר אינו בטוח
זר בלילה לצידך
כשאני אבוד ברוח
וליבי בתוך ליבך
מבקש פינה לנוח
השחפים מעל המים
את החופש מזכירים
ואני שבוי בינתיים
בין העצב לשירים
כי הלב חושב עלייך
והרגש מתמרד
מבקש לטעום שפתייך
אבל שוב נותר בודד
פזמון...
