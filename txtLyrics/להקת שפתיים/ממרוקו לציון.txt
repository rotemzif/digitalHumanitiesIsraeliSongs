אתה שעזבת את הכפר הרחוק
אתה שהיית מכובד פלמרוק
השארת רכוש
הבאת תרבוש
השארת ממון
והגשמת חזון
את שעלית מהכפר הירוק
את שקראו לך ללה פשוֹק
הכל שם הותרת
הבאת רק כפתן
ופולר אדום
אך הגשמת את החלום
השארתם הורים, חברים ואחים
עליתם מרצון
מאהבה לציון
אתם שהייתם חדורי אמונה
אתם שהבאתם את חג המימונה
רציתם להידמות
החלפתם שמות
ז'וז'ו לא כדאי
פרחה זה שם גנאי
ליקקתם את הדבש
שלא תמיד מתק
נשפך החלב
לא בכיתם אחריו
עם כל הקשיים, השפה, החומות
תקעתם יתד ונתתם פירות
