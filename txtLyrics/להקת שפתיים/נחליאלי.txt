שרב כבד בחוץ
וכאן יושב אני
והוא עומד ליד שלולית
נראה קצת עצבני
אני קורא לו ציף ציף ציף
מביט אל תוך עיניו
והוא עושה תנועות חדות
בראש ובזנב.
נחליאלי, נחלאלי , נח לי נח לי אלי
מונח לי אלי מונח לו אלי,
אלי
מול חלוני.
אני מניח פרורים
על אדן החלון,
ומחכה ומתחבא
מאחורי וילון.
הוא מתקרב בסיבובים,
ודילוגים קטנים
אבל פתאום הוא מתחרט
ועף אל השכנים.
נחליאלי, נחליאלי, נח לי נחל לי אלי
זנח לי אלי זנח לו אלי
אלי
את חלוני.
אני צועק לו - מנוול,
חזור אתה תזכור
פתאום שוכח לגמרי
שהוא בכלל ציפור.
הוא לא רוצה להתיידד
כן. זהו המצב
הוא בא רק להודיע לי
שעוד מעט כבר סתיו.
נחליאלי , נחליאלי, נח לי נח לי אלי
ברח לי אלי ברח לו אלי,
אלי מחלוני.
יושב ומשחק קלפים בערב יום סתווי
והיא עומדת במעגל ומביטה סביבי.
אני כאילו לא מרגיש רך רק עושה את עצמי,
לא לא לא לא לא לא יכול למצוא את מקומי.
נחליאלי, נחליאלי, נח לי נחל לי אלי
ואין לי אלי ואין לא אותה
ולא נחליאלי.
