היא שמש ענקית לממשלת היום
ולבנה היא לממשל הלילה.
ניצבת על משמר חיילי השלום,  
נפשה רושפת אש  ולא די לה.
רואה כל מצוקה מקרוב, מרחוק,
וכל עוון או פשע משווע.
שטרות כבדים פורעת ותובעת כל חוק,
היא אם וגם אחות לכל רע.
כרמלה של החיילים,
איתנו בין הטילים,
ובין רובים ותרמילים, כרמלה.
כרמלה של הבחורים,
לך הזרים, לך השירים
באהבה גדולה, כרמלה.
כמו סלע חצובה מול פקודות הצבא
ואין בה לא מורא ולא פחד.
אומרת את אשר על שפתה וליבה
שלהבת, להבה שלא נחה.
ראשי החיילים על כתפיה נחים
כמו לוחמים שבעי דם ויזע.
והם לה כמו בנים, אוהבים ואחים,
ללא הבדל של דת, מין וגזע.
כרמלה של החיילים,
איתנו בין הטילים,
ובין רובים ותרמילים, כרמלה.
כרמלה של הבחורים,
לך הזרים, לך השירים
באהבה גדולה, כרמלה.
כרמלה של החיילים,
האם זו את או חלמנו חלום?
כרמלה של החיילים,
תבורכי, תבורכי לשלום.
כרמלה של החיילים
איתנו בין הטילים
ובין רובים ותרמילים, כרמלה.
כרמלה של הבחורים,
לך הזרים, לך השירים
באהבה גדולה, כרמלה.
