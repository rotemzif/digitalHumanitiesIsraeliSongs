בבוקר אחד בכלל לא מיוחד
יצאת לבד עם סל ביד
דברים טובים לסבתא
שאמא לך נתנה
אחזת ביד בלי דאגה.
אך פתאום לפתע
הציץ מהשיחים
זאב גדול מטיל פחדים
הוא שיחק אותה חמוד
ומיד יצא לצוד את סבתא
סבתא - מה זה האזניים
סבתא - איך הן העיניים
סבתא - למה זה האף הזה
סבתא - מה עושה הפה הזה
ובזמן שאת הולכת וקוטפת לך פרחים
הזאב עובד על סבתא
ונכנס לה לבגדים
את נגשת למיטה
ושואלת בפליאה...
סבתא...
ופתאום אז מרחוק שומעים קצת צעדים
זה הצייד החזק לוכד הזאבים
הוא הציל את כולם אך תדעו לרבים
שאסור לדבר סתם עם זאבים.
