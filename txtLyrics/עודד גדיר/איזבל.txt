איזבל תקשיבי לי טוב 
אני רוצה לספר לך סיפור קטן 
על ילדה קטנה ועל ילד קטן. 
הם קפצו בשמיים מענן לענן 
ושטו באוקיינוס על גבו של לוויתן 
בכל זאת זה לא הספיק להם. 
למה? ככה, אין לי מושג. 
איזבל תקשיבי לי טוב 
אני מוכרח לספר לך סיפור גדול 
על איש שאהב לוותר על הכל. 
הוא וותר על סוכר והיה חמוץ 
וותר על אוצר והיה תמיד לחוץ 
בכל זאת הוא לא התלונן. 
למה? ככה, אין לי מושג. 
איזבל תקשיבי לי טוב 
אני כזה מן שקשה לאהוב. 
אני ילד קטן אל תעשי מזה עניין 
תראי שאני אשתנה עם הזמן 
כשיש לי לוויתן - אני עושה עליו סיבוב 
וכשיש לי ענן - אני מרגיש נורא חשוב 
למה? ככה, אין לי מושג 
ואת שותקת, את מפחדת גם 
מחכה שאושיט לך יד 
מה את אומרת, הרי את לא מכאן 
את זוכרת איך רקדנו ואלס על שפת הים? 
איזבל תקשיבי לי טוב 
אני רוצה לספר לך סיפור קטן 
על ילדה קטנה ועל ילד קטן.
