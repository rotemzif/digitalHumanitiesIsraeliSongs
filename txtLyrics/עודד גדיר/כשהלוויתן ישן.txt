כשהלוויתן ישן עלי בננה גדולים נפנפו על החוף 
כשהלוויתן ישן השמועה עברה מקוף לקוף 
כשהלוויתן ישן נערות רקדו ואיש אחד ניגן בתוף 
הייתי עצוב ופחדתי מהסוף 
לילה לבן עבר עלי 
ועמוק בים הלוויתן ישן 
כמה אנשים הלכו בשקט על החוף 
הלוויתן ישן ורציתי כבר כל כך שאור הבוקר ישטוף 
שגלים של סליחה ילטפו את החול 
ונשכח, נשכח, נשכח את הכל 
הזמן עבר, הלוויתן לא התעורר 
חשבתי שאולי הוא לא ירצה לקום יותר 
שאולי כבר נמאס לו לדבר, לספר 
הלוויתן התעורר ושאל לשלומנו 
חמישה עשר טון עשו במיים גל 
רצנו ביחד לאורך החוף 
התחלה חדשה, עוד גשר לשרוף
