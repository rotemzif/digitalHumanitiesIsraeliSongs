באמצע הלילה בחושך הארוך 
אטינגר דהר על אופניו 
מיהר בשביל המוביל אל בית הוריו 
באמצע הלילה בחושך הארוך, 
אטינגר דיווש ונשם בכבדות 
פחד שיאחר, פחד מטעות. 
בן שלי, אמרה אימו, זמן רב מידי עבר 
חכית וחכית שיגיד לך דבר 
עכשיו כבר מאוחר. 
על אופניך, בן שלי, סע מפה הרחק 
עזוב הכל להתפייסות, וגם אותי עזוב 
אל תחכה פה לרוחות שיעלו באוב. 
טלפון צילצל, כמה שעות לפני כן 
העיר את אטינגר בצליל נוקב 
אמא, מה קרה, מה השעה שאל 
עם תשובתה הלם בו הכאב. 
איש אחד זקן לא יחייך יותר אליך 
עכשיו תהיה מוכרח להתבגר 
לצאת לדרך, למהר. 
בן שלי, אמרה אמו... 
באמצע הלילה בחושך הארוך 
אטינגר דוהר על אופניו 
מתרחק בשביל היורד מבית הוריו.
