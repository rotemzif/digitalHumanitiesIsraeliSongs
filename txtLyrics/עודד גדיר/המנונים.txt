תכתוב, תכתוב על זה שירים 
דגלים והימנונים 
כאלה שנוכל לנפנף בטקסים, למלא מועדונים, להיות בעניינים 
תכתוב, תכתוב על זה שירים 
על מה שאנחנו כבר יודעים 
כאלה שנוכל לנפנף בטקסים, למלא מועדונים, לכתוב בעיתונים 
תכתוב על הדברים שקרו לפני שנים 
כשהיינו ילדים, כשהיינו חכמים 
תזכיר לנו צבעים של פרחים ושל חגים 
תסנוור את העיוורים, תחריש את החרשים ותכתוב, 
תכתוב על זה שירים. 
תראה את הילדה שמפחדת מזרים 
אין לה לאן ללכת רק 
מאופק דק עד אופק דק 
למצוא ברחובות את הדברים שמתפזרים 
לאסוף אותם לאט ולדקלם את המילים 
והלילה נופיע במנזר השתקנים 
תגיד לבעל'ביית שאנחנו אומנים 
נשרוף את הבמה נצרח כמו קופים. 
תן לנו בפרך בעבדות בקילשונים 
גיהנום לנצח 
אהבה מהסרטים 
תכתוב, תכתוב על זה שירים 
דגלים והימנונים 
כאלה שנוכל לנפנף בטקסים, למלא מועדונים, להיות בעניינים 
תכתוב, תכתוב על זה שירים 
על מה שאנחנו כבר יודעים 
כאלה שנוכל לנפנף בטקסים, למלא מועדונים, לכתוב בעיתונים.
