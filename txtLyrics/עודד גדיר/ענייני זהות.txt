חסרי מושג אנחנו ברחובות 
מניעים את אברינו בתנועות סדורות 
ובלי שליטה אנחנו, בובות 
בטרייה בגב, שנה יותר שנה פחות 
מישהו אמר לי אל תוותר 
פשוט תהיה אתה ואל תסתתר 
עניתי לו: בטח, עניני זהות 
את שלי אבדתי בין תקווה ליאוש 
אולי אני חבוש, אולי אני שזיף אולי כרוב כבוש. 
חסרי מושג אנחנו ברחובות... 
לחבק עצים כבר לא יוצא לי יותר 
אני פותח חלונות ואת הלב סוגר 
עובד בעסקי האבק 
מוכר אותו בזול ועל כבודי נאבק. 
מבולבלים אנחנו - בתורות 
מחכים לשלנו וסופרים טעויות 
משחקים אנחנו - בחידות 
וכשנמצא פיתרון לא נדע מה לעשות 
חסרי מושג אנחנו ברחובות...
