ראש השנה, הערב השני 
בתי הקפה מלאים 
אני חושב לעצמי איך חוסר הבנה 
עושה אנשים בודדים. 
חלומות חורפיים נרקמים כבר בסתו 
אכזבות של קיץ מסתמנות כבר באביב 
קורה שתשוקה הופכת למקצוע 
מה בעצם רציתי כל השנים 
ראש השנה, הערב השני 
רואה איך חי משתנים 
פחד נורא, זה טוב או זה רע, 
תסתכל לי ישר בפנים. 
הגלים הגדולים,הרגעים החשובים 
לא מספרים עליהם 
לא מדברים 
חיוך מנומס מכאן לעכשיו 
קלישאה מפוחדת, תירוץ מטופש. 
ראש השנה, הערב השני
בתי הקפה מלאים 
ממה שנגמר, שלא ימשיך
מכאן מתחילים. 
אני חושב לעצמי 
איך חוסר הבנה 
עושה אנשים בודדים.
