בת דודה שלי ציפורה ראתה ציפורים
בת דודה שלי אירופה ראתה גרמנים
בת דודה שלי אלכסנדרה ילדה מוקדונים
ואני הדלקתי גפרור ונסעתי לכרכור
בן שלי אליהו היה בנביאים
בן דוד שלי מתיתיהו נגד כל היוונים
לבן דוד שלי ישראל היה דיבור עם אלוהים
אני מדליק להם נר ומחליט להישאר.
איש אחד גבוה צועק : גוועלט !
המפיקה נבהלת הבמאי צועק : קאט !
חלק הם נגד וחלק הם בעד
אולי אני טועה גם אני משוחד
הייתי פעם עם
היום אני אחד
