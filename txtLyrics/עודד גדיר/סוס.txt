מה זוכר הסוס מכל אשר רכבו עליו 
האם הייתי פעם סוס? 
מה זוכר הדרך מכל אשר עברו עליה -
האם הייתי פעם דרך? 
האם הייתי פעם? 
מה זוכר הזיכרון, מה זוכר הסייח 
בטרם דרך סוס 
מה זוכר הסוס מכל אשר רכבו עליו 
האם הייתי פעם סוס? 
הנה רתום הוא מרכבות אלים, 
הנה רתום הוא מרכבות מרוץ 
הנה רתום הוא מרכבות לוחם,
מרכבות קשת, מרכבות לוחם 
הנה מוביל צדיק, הנה מוביל רשע 
ביפי תנועה, בחן צוואר, נפנוף הרעמה 
מה זוכר מצפון מכשל הדבר 
האם אני דבר ? האם אני החטא? 
מה זוכר הדרך מכל אשר עברו עליה 
האם היית פעם דרך? 
האם הייתי פעם? האם הייתי פעם? 
הנה רתום הוא מרכבות אלים...
מה זוכר הסוס מכל אשר רכבו עליו 
האם הייתי פעם סוס?
