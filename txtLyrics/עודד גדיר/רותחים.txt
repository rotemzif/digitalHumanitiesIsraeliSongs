רותחים המים אני הולך להכין קפה 
אומד את גובה השמיים איך העולם היה יכול להיות יפה 
תשירי לי מותק תחייכי אלי בזוויות 
בואי נחזיק ידיים נחכה ביחד לבאות. 
מאחורי הסורגים מחכים לחנינה 
השופט מסטול הוא מטייל בגינה 
מה שלא הוער נכבה ביום אחר 
מה זה חשוב עכשיו? 
לחמוד את השדיים לאכול במסעדות 
לעצום את העיניים, פער הדורות 
לחשוף את השניים לרוץ ברחובות 
למות ברעש. לשלוח הזמנות. 
רותחים המים אני הולך להכין קפה 
אומד את גובה השמיים איך העולם היה יכול להיות יפה 
תשירי לי מותק תחייכי אלי בזוויות 
בואי נחזיק ידיים נחכה ביחד לבאות. 
עובד או לא עובד, הרצון נהיה כבד 
אין ממה לחיות ומת לך העד 
חצות וההמנון טלוויזיה בסלון 
תמיד יש הקלה 
שולף את האקדח מפזר הפגנה 
מצביע בבחירות אתה אזרח במדינה 
נוסע לחופשה, קונה לה מתנה 
מעשן עוד סיגריה, חי בהמתנה. 
רותחים המים אני הולך להכין קפה 
אומד את גובה השמיים, איך העולם היה יכול להיות יפה 
תשירי לי מותק, תחייכי אלי בזוויות 
בואי נחזיק ידיים, נחכה ביחד לבאות.
