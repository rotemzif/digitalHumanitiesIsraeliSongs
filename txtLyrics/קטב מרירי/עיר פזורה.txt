עיר פזורה, עיניה ילדים 
מזיו קשתות מזרח עד ערגון קשתות מערב 
עיר פזורה ולב לבה 
משמן שבעת קני רוחות חוגג 
עיר פזורה ממראות מסעותיה 
ציפורים רוקמות שבילי דבש 
וריח פירות המים מלוה 
מראות עיר פזורה אל גולת הים 
כבדו מסעותיה כמעוף בשביה 
משבים סבכו מראיה וצבעי התפוז וריח תום 
אור שהלך סבב מגולת הים 
שקלה במאזני גלים 
מצל נשמה דלקה כפרי 
אמרה: נשמה לנשמה דוברת 
ובגולת הים מים ומועם 
ריחות פרי המים שטופים כאצות בצד 
שלדי דגיגים 
עיר פזורה שרגיעה נפלאה מתנתה 
ילד שעשועיה מות מביט בה 
מהמקום ההוא
