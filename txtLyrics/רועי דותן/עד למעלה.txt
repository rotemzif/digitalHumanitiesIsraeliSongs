את ברכי כופפתי
מכובד המשקל
יש הרבה לעלות וזה לא יהיה קל
את חושיי חידדתי
קוצים מוציא עכשיו
יש שם ג'ונגל בחוץ לא אכנע ללא קרב
לפחדי נכנעתי
הם שורפים לי בחזה
רגש חם מטפס לכאב מתחזה
את שירי כתבתי
הלחן כבר מוכר
מילותי אאסוף הן זרוקות על הכר
ממשיך ללכת הלאה הלאה עד למעלה
כשקר בחוץ הקרח לא נשבר
ממשיך ללכת הלאה הלאה עד למעלה
עד שזה נגמר
את עצמי הכנתי
לספוג את המכה
מבצרים של שנים נכבשו בדקה
רק ממך הסתרתי 
פשוט להתעלם
אולי אם לא אסתכל זה פשוט יעלם
