נולדתי בדיוק בגיל שנה
(עובדה שעד היום אותי רודפת)
כבר אז ראו אותי לראשונה
עושה חיבור, חיסור, חילוק וכפל
כשכל הילדים היו בגן
אני הייתי כבר הרבה קדימה
זה ילד פלא - ילד מחונן
אמרו כולם וגם קנאו באמא
אני לא רוצה להיות ילד פלא
רוצה להיות כמו כולם
כמו שכולם אוכלים את הסלט
אני אינציקלופדיות כבר בולע
ובתור ילד פלא מכובד
את האורחים תמיד משעשע
כשהבנים רדפו את הבנות
למדתי בעל-פה את כל ביאליק
בקיץ כשיצאו למחנות
עברתי כבר בחינת בגרות ראלית
אני לא רוצה להיות ילד פלא
רוצה להיות כמו כולם
היום בטכניון אני יושב
ועבודת הגמר שלי נכתבת
הציעו לי להיות שם המחשב
או ראש החוג למדעי הטבע
וכך את ילדותי לאט לאט
על החדווה שבה אני מחמיץ כבר
אל תשכחו לבוא ביום שבת
אני חוגג סוף סוף את הבר מצווה.
אני לא רוצה להיות ילד פלא
רוצה להיות כמו כולם
