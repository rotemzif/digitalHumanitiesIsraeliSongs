בליל האהבה, חוף קיסריה, שנת 2000
אלוהים הגדול מחא לי כפיים
שקעתי בטירוף, טירוף של חושים,
ראיתי סולמות ונעלמו הנחשים.
בליל האהבה, חוף קיסריה, על החומות
נגעתי בפחדים שהתגלו כחלומות
השפתיים רעדו ומצצו את החטא.
בליל האהבה חדלתי מלהיות אדם שמת.
והירח שר וכל הכוכבים
לאיש המאושר מהחיים העצובים
בליל האהבה פיסת בשר נמשכת
למציאות הארורה 
שכל הזמן נושכת.
בליל האהבה, חוף קיסריה, בין החולות הצורבים.
התרגשות אחזה בי ועשינו אוהבים 
מליחות הים מלמטה, מלמעלה נשימה
וביניהם דביקות של ריח שמכפר על האשמה.
והירח שר וכל הכוכבים
לאיש המאושר מהחיים העצובים
בליל האהבה פיסת בשר נמשכת
למציאות הארורה
שכל הזמן נושכת.
בליל האהבה נשבה הרוח
וכל מה שהיה כבר לא בטוח
לעזאזל עם הלבד,
הוא שייך למי שלא טועים
בליל האהבה
הייתי אלוהים...
והירח שר וכל הכוכבים,
לאיש המאושר מהחיים העצובים.
בליל האהבה פיסת בשר נמשכת
למציאות הארורה... 
