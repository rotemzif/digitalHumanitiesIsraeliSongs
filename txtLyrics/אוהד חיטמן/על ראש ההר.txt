על ראש ההר הכי גבוה בעולם יושב אני
ומנצח את עצמי במשחקים של כאילו. 
אני יודע שזה לא כמו המשחק האמיתי
אני רוצה בטוב שתאהבי אותי.
הזיכרונות הנודדים - כשהם באים אני רגשן.
ואין עשן בלי אש 
אני טיפוס יותר מדי עקשן
אני יודע שזה לא תמיד יוצא אהובתי
אני רוצה בטוב שתאהבי אותי.
אל תעזבי,
רק תאהבי,
תראי עד כמה שאני קטן.
זה כל כך ילדותי,
את גומרת אותי,
(ואני לא מבוטח) 
למרות הכל,
אני אוהב אותך.
אם הבדידות הייתה מלאך, אני הייתי אלוהים
הייתי מנצח את הנצח, משחק ב"אם". 
ואת הפרי הכי אסור אבל אני רוצה שתפתי.
אני רוצה בטוב שתאהבי אותי.
כשאת תלכי תבוא תוגה, 
יבוא מחנק,
הרבה לחות,
אז בשביל מה להסתבך,
אני הולך,
אני יודע מי יותר נחות
אני יודע שזה לא נראה שבא לי לאהוב
אני רוצה שתאהבי אותי בטוב.
אל תעזבי,
רק תאהבי,
תראי עד כמה שאני קטן.
זה כל כך ילדותי
את גומרת אותי
(ואני לא מבוטח)
למרות הכל אני אוהב אותך.
