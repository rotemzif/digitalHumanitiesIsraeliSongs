השנה החדשה שלי
תהיה יותר טובה
אני יודע היא תאיר לי את פניה
הימים המתקרבים אלי
יהיו לי השראה
וישמרו עלי לפני שאשתגע
השנה החדשה שלי
תּהיה יותר שקופה
אביט דרכה לתוך עצמי צלול כמו מים
המילים האבודות שבי
יתרגמו שפה
שתילחש בי ותיפקח את העיניים
לפרפרים בלב שלי יש פרפרים בבטן
והם עפים איתי רחוק, מעבר לכאב
ובין קרעי העננים השמש מאותתת
שהחיבוק המתקרב ירגיע את הלב
השנה החדשה שלי
תפליג איתי לים
ותחצה איתי אוקיאנוסים של רגש
הדקות המתוקות שלי
יקחו את הקיים
וילטפו אותו לאט באור השמש
לפרפרים בלב שלי יש פרפרים בבטן...
