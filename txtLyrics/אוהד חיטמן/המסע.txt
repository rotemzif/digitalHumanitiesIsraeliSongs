ושוב האבן מתגלגלת
מפיסגת ההר צוללת
כל חייך מטוטלת
עבודה ללא תכלית
בין איוב לבין קוהלת
במסע חסר תועלת
והדרך מסורבלת
מלאה באפלולית
אבל די לך לקום
ולבקש להילחם
על מה שטוב עוד ביקום
כשזה בא, זה מנחם
שמחה עולה אז בליבך
על שהגשמת הבטחה
ממשיך ללכת במסע הזה שלך
ועוד האבן מתגלגלת
את חייך מנהלת
מנסה לשמור גחלת
לעבוד מבלי לחדול
נעשתה לך איוולת
עוד לא פתחת איזו דלת
אך עדיין מאמין
שתגלה עולם גדול
אבל די לך לקום
ולבקש להילחם
על מה שטוב עוד ביקום
כשזה בא, זה מנחם
שמחה עולה אז בליבך
על שהגשמת הבטחה
ממשיך ללכת במסע הזה שלך
