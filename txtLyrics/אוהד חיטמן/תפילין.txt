אקום בבוקר להניח תפילין, 
למפתח הבית אקשור תהילים, 
על ראשי אניח כיפה בשחור,
אם רק תחכי לי עד שאחזור.
אהיה הראשון למניין בבית הכנסת,
אחכה מצוחצח לשבת הנכנסת,
לא אור ולא רדיו - שבת קודש אשמור,
אם רק תחכי לי עד שאחזור.
אודה בתפילה לאל כל יכול,
לפני ואחרי שאגמור לאכול,
כל תפילה וברכה אשנן ואזכור,
אם רק תחכי לי..
אהיה מכובד ולא אקלל,
על דברי תועבה אני לא אסתכל,
וימים של נידה אחכה ואספור,
אם רק תחכי לי עד שאחזור.
אודה בתפילה לאל כל יכול,
לפני ואחרי שאגמור לאכול,
כל תפילה וברכה אשנן ואזכור,
אם רק תחכי לי,
אם רק תחכי לי עד שאחזור.
אתעטף בטלית ובאלף שכבות,
אשמור ואזכור תרי"ג של מצוות,
לא, אני לא אאמין בדרכי,
אבל אין זה חשוב כי את לא תחכי..
