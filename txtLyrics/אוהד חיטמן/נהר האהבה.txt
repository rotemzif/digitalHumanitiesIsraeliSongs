על גדות נהר האהבה,
אני יושב ומחכה -
מתי תבוא האהבה
שאליי תתחבר.
בידי אוחז חכה,
כך עוברים הם הימים,
הנהר נשאר אכזב,
ואני תמים. 
תינוק גדול צועק מתוכי בקול
תסתכל על עצמך,
איך אתה רוצה שיאהבו אותך?
תינוק מגודל,
מתי תתבגר כבר,
תתאהב כבר,
כי אי אפשר לספור את הדמעות,
שאבדו בנהר..
על גדות נהר האהבה,
יושב הנער ותוהה,
מתי תבוא האהבה? 
ולמה היא מתחבאת? 
והוא יושב ומתחבט,
כך עוברים הם הימים,
תמיד שואל 
למה הוא נשאר תמים.
תינוק גדול,
צועק מתוכי בקול,
תסתכל על עצמך,
איך אתה רוצה שיאהבו אותך?
תינוק מגודל,
מתי תתבגר כבר,
תתאהב כבר,
כי אי אפשר לספור את הדמעות,
שאבדו בנהר...
על גדות נהר האהבה,
אתה אמור למצוא סיפוק,
כי הסיפוק הוא התקווה
להישאר שפוי. 
אתה לומד את השפה,
אבל תמיד נשאר אילם,
רוצה להתקרב
ואת הרגע לצלם.
תינוק גדול...
תינוק מגודל,
מתי תתבגר כבר,
תתאהב כבר,
כי אי אפשר לספור את הדמעות,
שאבדו בנהר...
על גדות נהר האהבה,
כששום דבר לא אמיתי,
לא מצאתי שום סיבה,
להמשיך אותי...
