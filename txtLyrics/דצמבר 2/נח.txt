נח בנה את התיבה 
הוא חיכה מאה ועשרים שנה 
בשביל שהרשעים יראו 
אבל הם לא ראו... 
אם לנח היה חבר 
זה היה נגמר כמו משהו אחר 
במקום אחר, בעולם אחר 
יונה עלה על הספינה 
הוא חיפש חמש דקות להירגע 
בחוץ המים גועשים 
כמו המון אנשים 
אם ליונה היה חבר 
זה היה בוודאי סיפור אחר 
במקום אחר, בעולם אחר 
עכשיו אתה יודע לעוף 
והרגליים שלך קשורות קשורות 
ויש לך דווקא חברים 
אני, למשל... 
ואולי זה כך צריך להיות 
אבל אני אבוא 
להתיר אותך
