אני אוהב אני אוהב יותר מדי
ולא חושב ולא חושב שזה כדאי 
בכל עונה היא משתנה ומעלי
יש רק תקרה אני אוהב יותר מדי
יש לה אלף דרכים להגיד מה רוצה 
יש לה אלף צבעים וחיוך של מלכה 
מחכה על ספה בסלון שתשב לידי 
ותראה לי שכל החלום הוא רק בשבילי 
אני הולך הולך לים שלא נגמר 
ולא חוזר ולא חוזר עוד עד מחר 
בכל עונה הוא משתנה ומעלי
יש עננים אני אוהב יותר מדי
יש לה אלף דרכים להגיד מה רוצה 
יש לה אלף צבעים וחיוך של מלכה 
מחכה על מיטה ומזרון שתופיע מולי 
ותראה לי תשוקה של פעם בתוך הסדינים 
כי יש לה אלף שיטות להראות הבנה 
יש לה אלף פחדים והמון דאגה 
לא רוצה שכבר תעלם תישאר לצידי 
היא אומרת שלא תרדם וזה רק בגללי 
אני חוזר חוזר לעיר ומעלי
כבר לא רואה את השמיים ומתי 
היא משתנה כי סוף הסתיו עומד לחלוף 
יש עננים וקו רקיע על החוף 
יש לה אלף צלילים ואותה מנגינה 
יש לה אלף עונות שבהן משתנה 
היא לא חשבה שככה פתאום איעלם בעצמי 
ואשאיר כך אותה לבדה עם כל הפחדים 
יש לה אלף דרכים להראות שצדקה 
יש לה אלף צבעים וחיוך של מלכה 
ועכשיו על ספה בסלון היא יושבת מולי 
ואומרת שכל החלום היה בשבילי
