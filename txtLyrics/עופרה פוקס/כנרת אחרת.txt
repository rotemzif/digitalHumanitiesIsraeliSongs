כשהיינו צעירים מאוד מאוד
טהורים זכים תמימים יפים ועוד
אז גם שרנו לך הרבה הרבה שירות
ולשמך קשור קשרנו אגדות
צעירה יפה היתה לך בגליל
שידעה לשיר רק בחדווה וגיל
על שפתך אז נער חמד פעם גר
ותורה למד מפי נביא נסתר
כנרת כנרת נראית קצת אחרת
תכולה וזוהרת היית
עתה את סוערת צבעך גם עופרת
ובכל זאת יקרת מתמיד
יש לך אוהבים לרוב ומחזרים
הם שרים ופורטים על מיתרים
אך לא פעם נשמעות בין השירים
גם שריקות של פגזים וכדורים
גם עכשיו נאהב אותך לא נוותר
ואולי אפילו טיפ טיפה יותר
כי בצפון גבולך למדנו זה היום
שאינך רק אגדה או סתם חלום
ופתאום שלוה רוגעת שוב כולך
ערב ערב ברמה נשמע קולך
את בניך תבכי הגיבורים
שהחזירו לך לעד את ההרים
לוחמיך יתקבצו איש אל אחיו
במחול אותך יקיפו מסביב
אין דבר כנרת לא בכית לשוא
באמת כולך שלנו את עכשיו
כנרת כנרת נראית קצת אחרת
תכולה וזוהרת היית
אתמול עוד סוערת, היום כבר זוהרת
חיוך של שפתיך תמיד
