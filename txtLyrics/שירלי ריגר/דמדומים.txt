בכל ערב בין חמש לשש
בין ערביים וכדור של אש
כשאור ענוג יורד ברוך
על עננים ורודים
כשדמדומים חודרים לתוך
עיני האנשים
אני יוצא אל הרחוב
מחפש לי את הטוב
של שעה אחת בטרם
של שקיעה איטית בזרם
אנשים מרחפים
בין היום ובין הלילה
ועיני רודפות חיים
לעלות אתם למעלה
דמדומים בנשמתי
דמדומים צובעים אותי
בגוונים אדמדמים
בצבעי הדמדומים
אור ורוד הופך אדום
אור אדום הופך שחור
דמדומים בנשמתי
אש שוקעת והאור נמס
לא יודע איך יבוא הנס
הרבה צללים מיום אתמול
הם ארוכים מאוד
אבל הלילה עוד גדול
מעבר לשקיעות
אני חולם לי חלומות
אני חושב לי מחשבות
מחשבות של דמדומים
חלומות אדמדמים
היא תגיש לי זר ורדים
עוד היום בטרם לילה
זוהי שעת הדמדומים
עוד השמש לא שקעה לה
דמדומים בנשמתי...
