בתוך חנות בכפר רחוק 
נכנס לו זר עם כלב 
רודה הכפר בדבש מתוק 
מתוק ממנו אין בכל החלד. 
הזר טעם ליקק שפתיים 
ואחר קנה כזית 
על הרצפה נפלה 
וזו ההתחלה. 
זבובון רעב לדבש מיהר 
צלל במלוא המרץ 
וחתולו של המוכר 
בנגיסה חיסל את זה השרץ. 
ברגע זה ניעור הכלב 
על החתול אז התנפל הוא 
נשך בו ודרס 
והחתול קרס. 
מוכר הדבש החמיץ פניו 
על החתול קונן אז 
תפס גרזן בשתי ידיו 
הניף אותו הכלב מת בן רגע. 
הזר רתח הכה בזעם 
האדמה כאילו זעה 
כחץ סכין נשלח 
והמוכר צנח. 
מה שקרה אז שם בכפר 
היה ממש פרוע 
בתום הריב נרצח הזר 
אך זה נגמר הרבה יותר גרוע. 
מכאן למלחמה טוטאלית 
הדרך היא מאוד בנאלית 
חלפה רק יממה 
פרצה המלחמה. 
גברים משני צדי הקו 
ואש בדם וסער 
וחיילים נופלים בקרב 
אישה קטנה בים גועש של צער. 
מה הסיבה אישה שואלת 
והתשובה חסרת תוחלת 
אם יש כאן דבש ערב 
יהיה גם זבוב רעב.
