אגל טל על שושנה
וקפה טעים בשבע
יום הולדת כל שנה
ונמנום בחיק הטבע
קורט מלח בסלט
וגבינה בשמן זית
ים שקט ביום שבת
וסירה קטנה לשיט
דברים קטנים דברים קטנים
הם יותר מעניינים
עם אוטו קטן ובית קטן
ומה שיותר כסף קטן
פרח בר לבין סלעים
וילדה יפה כפרח
ורצוי שלפעמים
ישבר מעט הקרח
גשם קל עם בוא הסתיו
טיפ טיפה ועוד טיפונת
אהבה בכל מכתב
ויונת שלום קטנטונת
דברים קטנים דברים קטנים
הם יותר מעניינים
עם אוטו קטן ובית קטן
ומה שיותר כסף קטן
רוח ים ביום חמסין
וימים חמים בחורף
שניים או שלושה נסים
בחזית וגם בעורף
אור ירח בלילות
אגסים בטעם בוסר
יום בצל האילנות
ואיתך עד אור הבוקר
דברים קטנים דברים קטנים
הם יותר מעניינים
עם אוטו קטן ובית קטן
ומה שיותר כסף קטן
