אצלנו לא חשוב הכותר והטווח 
גם אם זו מרגמה וגם אם זה תותח 
אם מאה ושישים או מאה ועשרים 
תמיד אנחנו מוכנים להרים 
כי גיזר זה גיזר ואין מה לתמוה 
כי אצלו להעמיס 
להרים ולהכניס 
זה לא רק תחביב זה מקצוע 
הוא מחבק אותה ומלטף אותה 
ללוע התותח הוא מעמיס אותה 
ועוד רבות רבות מרים הוא תוך ריצה 
וכל אחת מהן היא באמת פצצה 
כי גיזר זה גיזר...
כשהוא עולה לחופש מן התעלה 
בנות סביבו עומדות כמו בסוללה 
כשהוא ברחוב פוסע ומחבק פצצה 
והיא לחברותיה אומרת בקריצה 
כי גיזר זה גיזר...
