דוקטור יארינג תמיד עודר בחלקת השושנים
והביתה כשהוא חוזר מחייכים כל השכנים
אם חלילה יש למישהו פצע או אולי מכאוב
הוא נותן לו מין כדור שכזה
שעושה לו טוב
שעושה לו טוב
מי צריך יותר מזה?
דוקטור יארינג מושיט עזרה ועומדים אצלו בתור
אם חלילה תחוש ברע לך אליו, הוא יעזור
הכנס אצלו בקליניקה, שמה בפינת הרחוב
הוא ירשום לך כדור שכזה
שעושה רק טוב
שעושה רק טוב
מי צריך יותר מזה?
דוקטור יארינג, אדם יקר ואהוב על הבריות
דוקטור יארינג המאושר שיודע איך לחיות
אם פתאום מיחוש תופס אותו, רוגז ואולי מכאוב
הוא לוקח מן כדור שכזה
שעושה לו טוב
שעושה לו טוב
מי צריך יותר מזה?
דוקטור יארינג, יש לו אחות עם עיניים עמוקות
היא רושמת את התרופות ועוזרת בבדיקות
אם אני מרגיש חולשה קלה, אם פתאום קשה לסחוב
היא אוחזת לי ביד וכל זה
זה עושה לי טוב
זה עושה לי טוב
מי צריך יותר מזה?
