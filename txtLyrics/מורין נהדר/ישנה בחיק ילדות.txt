יְשֵׁנָה בְחֵיק יַלְדוּת, לְמָתַי תִּשְׁכְּבִי?
דְעִי כִּי נְעוּרִים כַּנְעוֹרֶת נִנְעֲרוּ.
הֲלָעַד יְמֵי השַׁחֲרוּת? קוּמִי צְאִי
רְאִי מַלְאֲכֵי שֵׂיבָה בְּמוּסָר שִׁחֲרוּ
וְהִתְנַעֲרִי מִן הַזְמָן כַּצִפֳּרִים
אֲשֶׁר מֵרְסִיסֵי לַיְלָה יִתְנַעֲרוּ.
דְאִי כַדְרוֹר לִמְצֹא דְרוֹר מִמַעֲלֵךְ
וּמִתוֹלְדוֹת יָמִים כְּיַמִים יִסְעֲרוּ. 
הֲיִי אַחֲרֵי מַלְכֵּך מְרַדֶּפֶת בְּסוֹד
נְשָׁמוֹת אֲשֶׁר אֶל טוּב יְיָ  נָהֲרוּ
