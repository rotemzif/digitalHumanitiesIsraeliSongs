מעבר לקשת מעבר להר
מעבר לגג בית הכנסת
יש שביל וספסל וחיבוק וגמירה
ואין אלוהים
מעבר לקשת מעבר להר
יש שביל אל ארץ אחרת
ומי שהלך בו הרי לא חזר
מפני שאבדה לו ארץ
ומי שהלך בו הרי לא יחזור
לומר שהכל בסדר
מפני שאיש לא יבין את שפתו
אחרי שאבדה לו ארץ
ומי שהלך הוא הרי כל יכול
כי אין אלוהים (בלי נדר)
וכוח אחד ישמור על כוחו:
עשות אהבה בלי הרף
מעבר לקשת מעבר להר
יש שביל אל ארץ אחרת
ומי שהלך אל יסוב אחור
מפני שלחזור זה רצח
