עייף מדי בכדי לקום
להחליף את התקליט
הוא מסתובב שם כבר שעה
סוחב את עצמי אל המטבח
מרתיח מים לקפה
אולי היום יהיה שונה.
ובחוץ מתחיל הסתיו
נהיה קצת קר, מעונן
ובחוץ הכל זהב
יוצא החוצה אל העולם.
מול חלונות הראווה
אני רואה בובה חיה
איש מזוקן עם תלתלים
עוצר מביט בערימות
של האשפה על מדרכות
תופס כיוון אל הכיכר.
ואישה אחת גדולה
עם שני כלבים מסוגננים
לידה יושב אדם
פושט ידו אלי
חושב אני אולי
אהיה האיש אותו יבין.
אני רואה בתים חיוורים
עצים צפופים ברוח סתיו
גלי הים שוטפים אלי
ועננים באים מעל
ומכסים פני העולם
גלי הים שוטפים אלי.
אני רואה המון אדם
שמהלך בסמטאות
מלב העיר לשפת הים
ויש המון מכוניות
וספסלים ומדרכות
ודייגים בתוך סירות.
שוב עובר ליד הגן
רואה ילדה על נדנדה
לידה יושב אדם
פושט ידו אלי
חושב אני אולי
אהיה האיש אותו יבין.
