פברואר -
אכזרי שכמוך.
פברואר-
שנותר לי איבה.
איך זה סערו בך הלב והנפש?
איך זה בערה בך העיר הטובה?
פברואר -
מנוול שכמוך.
איך לקחת ממני את הטובים ברעי?
איך זה נחה דעתך, מאש ומרשף?
כשגרפת את כל הפרחים בגני?
רד ממני, רד,
אכזר מכל מלך.
רד ממני פברואר, כקללה.
גשם זלעפות.
והרוח בי נופלת.
ואיה השה לעולה?
פברואר -
סגרירי ופרוע.
פברואר -
מרושע ואומלל.
יום הולדתי בך, היה יום זרוח.
והיום, יום מותי הוא, מר ומקולל.
פברואר -
איך הצעיפו עיניך?
השלג הכבד לו נפל בחיקך.
לו אדון, מצאתי נחמה מלפניך.
והיו כול רעי, שבים אלי מידך.
רד ממני, רד...
