העיניים רואות את כולם 
השפתיים מנשקות ת'עולם 
מדבר פשוט אבל קשה להבין 
באמת הגדולה קשה להאמין 
שאריות מהלילה שעבר 
הופכות לאשמה של מחר 
אהבות גדולות זה עניין תיאורטי 
הוא חי את עצמו, ארס פואטי 
על מי הוא משקר - עליך או עלי?! 
מה הוא שוב אומר? כן, או לא, אולי! 
מה הוא חושב בכלל? 
העיניים שכחו כבר מזמן, 
הידיים מחבקות את עצמן. 
על רומנטיקה דפוקה הוא דורך או נשכב. 
המציאות היום יומית עוברת מעליו. 
שמועות מן הלילה שעבר, 
הופכות לתקווה של מחר. 
בתשובות הגדולות הוא שואל: מה הבאתי?
מסגיר את חייו, ארס פואטי. 
על מה הוא מדבר, עכשיו או לעולם. 
מה הוא לא זוכר? הרגע המושלם 
מה הוא חושב בכלל?
ארס פואטי
