איך הזמן עובר, לא נותן מנוח
לא התחיל וכבר פתאום נגמר.
היום עובר מהר, מתעקש לברוח
חולף וממהר אל המחר.
אבל איתך הכל לאט,
כל פעם לאהוב אותך עוד קצת. 
אם בא לך בוא, אז בוא, נעמוד בלי לכת.
אור השמש טוב, נרקוד ברחוב.
אם בא לך בוא, אז בוא, ונביט בשקט,
נחייך וטוב, יהיה לי טוב.
ואתה דוהר כל הזמן קדימה,
לא עוצר לראות את הקיים.
אנשים שרים שיר חדש ברדיו,
גם הם אורחים לרגע בעולם.
אבל איתך הכל לאט,
כל פעם לאהוב אותך עוד קצת.
אם בא לך בוא...
אולי זה קצת רומנטי מצידי, אבל כזו אני.
ולא יקרה לך דבר אם רק תאהב אותי.
אם בא לך בוא...
