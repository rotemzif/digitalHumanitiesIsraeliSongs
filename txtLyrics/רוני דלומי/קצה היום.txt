איפשהו בעולם מישהו מתאהב עכשיו
בדיוק כשאתה יוצא לי מהלב
מישהו נכנס למישהו לחיים
ואתה עומד על סף הדלת ועוזב
איפשהו בעולם מישהו מתפוצץ מצחוק
בדיוק כשאצלי צונחת דמעה
מישהו צועק איזה שיר ברחוב
ואני שותקת כמעט כבר שעה
העולם שבחוץ נאסף להתחלה
הכל מתפזר כמו חול על החוף
וזה קצה היום השמש עולה
בדיוק כשאצלנו יורד לו הסוף
איפשהו בעולם מישהו נגנב לטיול
כזה שסתם הולכים בו לאיבוד
בדיוק כשאתה מזדכה עלי
בולע את הרוק ומחזיר את הציוד
איפשהו בעולם מישהו מתאהב
עכשיו בדיוק כשאתה יוצא לי מהלב 
מישהו נכנס למישהו לחיים 
ואתה עומד על סף הדלת ועוזב
העולם שבחוץ נאסף להתחלה
הכל מתפזר כמו חול על החוף
וזה קצה היום השמש עולה
בדיוק כשאצלנו יורד לו הסוף
