רוצה לשוחח הערב, 
רוצה שנבהיר עניינים. 
ואל תחייכי לי בסתר. 
הביטי פנים אל פנים. 
השקט הזה שבינינו 
רועם כאלפי תותחים. 
ימים מתקצרים מעלינו 
וכל הלילות מתארכים. 
אמרי לי עכשיו פנים אל פנים 
את מה שרק לבך יודע. 
אמרי לי עכשיו פנים אל פנים, 
השקט הזה משגע. 
ואל תחייכי 
ואל תסבכי. 
אני מנסה לעזור 
לפני שהכול יעבור. 
רוח קרה בין ערביים, 
הקיץ שלנו נגמר. 
עכשיו יש ללכת בשניים 
לעבר השביל המוכר. 
אולי באמת כבר מצאתי 
את הלב החם והמתוק, 
אבל מעולם לא אמרתי. 
חיבקתי, המשכתי לשתוק. 
אמרי לי עכשיו פנים אל פנים...
