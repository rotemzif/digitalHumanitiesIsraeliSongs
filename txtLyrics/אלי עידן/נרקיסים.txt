נרקיסים לבנים
עדיין נותנים ריחם
וענבים 
מרווים ביום קיץ חם
בשרון ובשפלה
החיטה שוב בשלה
גחלילית מנצנצת לשווא באפלה
זה נעים בערב אביב
לטייל בלי מטרה
להביט קצת מסביב
ולפגוש חברים בשדרה
ישראל שלי הישנשנה 
שאף פעם אינה משתנה
לשוב אל שדרת הדקלים
לגעת במים תכולים
לצעוד על חולות של זהב
לראות נחליאלי בסתיו
ולשמוע את השקט
כשעלי את מתרפקת
את יפה אוהבת ותמימה
כמו בראשונה
חרציות ופרגים
מה יפים הם פרחי הבר
והשלגים 
לבנים הם בראש ההר
ובנגב המרחב
עוד מושך אותי אליו
לגלות את סודו ולמצוא בו את כל צפונותיו
זה נעים בערב אביב
לטייל בלי מטרה
להביט קצת מסביב
ולפגוש חברים בשדרה
ישראל שלי הישנשנה 
שאף פעם אינה משתנה
לשוב אל שדרת הדקלים
לגעת במים תכולים
לצעוד על חולות של זהב
לראות נחליאלי בסתיו
ולשמוע את השקט
כשעלי את מתרפקת
את יפה אוהבת ותמימה
שנה אחר שנה
