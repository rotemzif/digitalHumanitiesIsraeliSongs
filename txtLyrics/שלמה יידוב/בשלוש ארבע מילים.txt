בשלוש ארבע מילים 
את עוד נוגעת בי
איך שאת מוצאת בן רגע
דרך אל תוך ליבי 
איך שאת הופכת דרך לבית
טוב ונעים וחם 
את יודעת איך להשכיח עולם
איך שבמבט אחד 
את קושרת שוב 
את החלק השמח 
עם החלק העצוב 
איך שאת צובעת ליל בתכלת 
קיץ על שפת הים 
את יודעת איך להשכיח עולם
אל תספרי את השנים
שאנחנו ביחד כאן 
עוד לצידנו הזמן 
לא ננוח
השנים שחלפו 
עוד לא עייפו
והבוקר עודו נפתח
אל תספרי את השנים 
שלי ושלך
לי ולך שפה אחת
איש לא יבין אותה
ובשום מילון או ספר
אין עוד לשון כמותה
איך שאת אומרת סוד בעיניים
סוד בהיגוי מושלם 
את יודעת איך להשכיח עולם
