עכשיו הזמן,
לשבור את הדממה הזאת
כך אי אפשר יותר
זה אולי הרגע לשבת ולדבר.
עכשיו הזמן,
כי כל מה שבנינו כאן
עלול להתמוטט
כבר לא ניתן להתחמק מן האמת.
רגע של משבר,
לא חולף, מתגבר
לא למדנו איך לוותר.
ואם משהו צובט גם בלב -
זה רק סימן.
מוטב עכשיו לקחת פסק זמן.
עכשיו הזמן,
לשבור את הדממה הזאת
בכך אין שום ספק
אין עוד טעם להמשיך ולשחק.
ולא חשוב -
לאן תוביל הדרך
יהיה בלב כאב
אולי רק המרחק אותנו יקרב.
רגע של משבר...
