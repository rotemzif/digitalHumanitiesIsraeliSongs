עברנו את פרעה אבל שוב הוא חזר
לעקרונות שלנו מחיר יקר
קשה לקום בבוקר, לפתוח עיתון
מיתון, אבטלה ופיגוע אסון
הכנסת שוב בוערת, שרים במשבר
וגם התקשורת מלחיצה עוד יותר
כולם בדיפרסיה, מבקשים הקלה
אבל אנחנו עם סגולה
לא נפחד ולא ניכנע
כי פה גדלנו וזאת המדינה
בסוף תראו שתבוא היונה
השובך מוכן וכל הבלאגן
זה רק עניין של זמן
עברנו את פרעה, נעבור אותו שוב
בכוח השגרה לחיינו תשוב
העם הזה חזק בארצו הקטנה
כי אין מקום אחר, אין כמוך, מדינה
צחוקם של ילדים ופרחים בידם
יביסו בגאון גם את כל העולם
וחופשיים בארצנו לתמיד נהיה
כי עם ישראל חי ולנצח יחיה
