חי כמו פרפר חופשי ומאושר 
כל חיי אני לבד, לא חייב לאף אחד 
מעיר לעיר הולך נודד על גבי תרמיל כבד 
עם כינור ושק שינה כשאגיע לכיכר אכתוב לך 
אכתוב לך מנגינה 
הייתי פה הייתי שם כמעט בכל פינות עולם 
ראיתי כל מיני אדם ניסיתי להיות כמו כולם 
יצאתי בימים לעבוד שרק אוכל לחיות בכבוד 
אך משהו בליבי קרה כמו אמר לי אל תירא 
הוו בן אדם כמו פרפר קח כינור וקח מיתר 
צא לדרך לכיכר להיות חופשי ומאושר 
ומאז אני הולך ושר 
חי כמו פרפר... 
הולך לאט לא ממהר ושום דבר אינו בוער 
והחיים זורמים לאט קולט שמחה ועוד מעט 
אראה אותך שם בכיכר עומדת שאני שם שר 
אז אושיט לך את ידי לאוספך אל נדודי 
לעוף ביחד כמו פרפר עם כינור ועם מיתר 
נצא לדרך לכיכר להיות חופשי ומאושר 
ואיתך אני הולך ושר 
חי כמו פרפר...
