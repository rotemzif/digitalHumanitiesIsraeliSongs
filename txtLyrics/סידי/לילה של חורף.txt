ערב יורד, מתחיל להחשיך
אני ואת יד ביד הולכים על כביש
גשם ראשון מתחיל, הכביש חלק
תיזהרי לא להחליק חבקי אותי חזק
הכרנו בסך הכל לפני יומיים
איך זה שאנחנו מרגישים כל כך הרבה?
ערים שעות, שורפות לי העיניים
כשאני איתך אני לא רוצה להירדם
נהיה כבר קר ועוד מעט נגיע
הלוואי שהטיול הזה היה נמשך לעד
מביט עלייך, מביט על הרקיע
נושקת על הלחי לוחשת 'אתה נחמד'...
בוקר ,קשה להתעורר היטב אני זוכר
את הים, את השקיעה, נזכר במנגינה...
היום אותה סמטה שקטה הפכה להיות אחרת
מלאה באנשים רועשת וסואנת
כל כך הרבה משוגעים גרים כאן
כולם ממהרים אבל סופרים זמן
נוסע לא זהיר ישר לתוך שלולית
מתיז על זוג צעיר שאין לו מכונית
הוא מנשק אותה ואז הם ייפרדו
אם הם משוגעים הם בטח יחזרו
אותה הדרך עתיקה, אותה שכונה
אני מגיע לדירה את מחכה
אמבטייה חמה ויין טוב
המשוגע שלך חזר הביתה לאהוב
בוקר, קשה להתעורר...
ושוב נהיה קריר, ברדיו שיר
סיגריה במרפסת בוהה בעיר
כל הגגות ריקים והאורות כבויים
גם את הירח בשמיים לא רואים
זה אותו הלילה כמו לפני עשרים שנה
ואת אותה ילדה אולי טיפה שונה
מתי תביני מתוקה
אני אוהב אותך כמו פעם
אני יודע לא תמיד זה קל לראות
אני יודע יש שגרה ועוד צרות
אני יודע מה עינייך משדרות
אני אוהב אותך כמו פעם
בוקר, קשה להתעורר...
ואם קשה יפה שלי הביטי בעיני
אני תמיד איתך נשבע לך בחיי
אל תילחמי איתי אל תפני לי עורף
עיצמי עיניים תיזכרי בלילה של חורף
...היטב אני זוכר...
