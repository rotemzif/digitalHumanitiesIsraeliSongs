אימצו, עלו איתנו 
אל הגבעה הזאת, 
והצטרפו עימנו 
ביופי לחזות: 
קרני השמש ממזרח 
שוב מפציעות לכם, 
וחושך מפניהן יברח 
ליום חדש, השכם. 
ממול - רכסו של הכרמל 
לוטה בערפיליו. 
משמאל נפער לו יזרעאל; 
חובק שדות אליו. 
שומר על סוס ובית - 
עיני כולכם רואות- 
כבשות משפחת זייד 
בגיא חשוף רועות. 
המעיין באלרואי 
עוד מפכה מימיו, 
והגשרון באין רואים 
נזכר שוב בימיו: 
כיצד הילכה בו רכבתו 
בקצב התורכי, 
והקטר כך לאיטו 
ראה קישון נקי. 
ומזרחית ממנו, 
שוכן במסתרים, 
עבר שכבר איננו: 
כוכי בית שערים. 
עלו מסבך המערות 
אל נוף קדומים מושך, 
וראו מנתיב השיירות 
לובנו של קבר שייח'. 
שני נחליאלי וגם סיס 
חורפים מעל קישון, 
ומצייצים לתל קסיס: 
"שוב לילה רד. לישון!". 
כי טוב מראה עיניים 
לכל צד שפונים, 
ואם באים בשניים - 
זה טוב עשרות מונים.
