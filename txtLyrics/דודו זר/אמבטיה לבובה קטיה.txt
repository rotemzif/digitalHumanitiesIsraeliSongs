ילדה מה שמך?
בתיה
ומה שם בובתך?
קטיה
ומה את עושה לה שלא תתלכלך?
אמבטיה 
איך?
באמבטיה!
למה?
שתהיה לי יפה לשבתיה 
אז מה?
אז כלום!
מפשילה שרווליים, 
פושטת מקטיה שמלה, גם נעליים 
ועליה דלי מים שופכת 
מראש עד רגליים שוטפת
בקצף-סבון מקצפת
בלופה משפשפת 
וכל כולה מוברשת
איך?
במברשת!
מה?
אזניים, שיניים, ידיים, ברכיים,
גם אף, גם גב, גם טוסיק גם
לא, זאת לא אמבטיה סתם 
זאת אמבטיה לשבתיה
שתהיה לי יפה בובה קטיה 
איך?
ועוד איך!
אך בינתיים שכחתי מה שמך?
בתיה
אז למה את רטובה בעצמך?
זה אולי...
אולי ?
זה אולי מהאמבטיה 
שעשתה לי בובה קטיה?
למה?
שתהיה לי יפה לשבתיה
איך? 
ועוד איך!
