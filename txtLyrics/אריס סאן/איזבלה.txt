זה סיפור אשר בדה לו דמיוני
זה סיפור על הברנש התמהוני
אשר לכדהו בקסמיה איזבלה
זו איזבלה הצחורה
זו איזבל המוזרה
שרוחשים בתוך ביתה הנחשים
זו איזבלה היפה
זו איזבל היחפה
שבחצות יוצאת לרקוד עם ינשופים.
מכושף ומאוהב באיזבל
הוא ניגש עם בא הליל לאיזבל
והתנפל, אז, לרגליה כסוגד לה
"איזבלה היפה
איזבל היחפה
ליבי שלך הנפלאה שבנשים"
אז איזבלה בגרזן
פלחה חזו של המסכן
ואת ליבו נתנה מזון לנחשים.
זאת בדיתי, ידידי מדמיוני
אך למדו הבחורים מנסיוני
היזהרו מכישופים של איזבלות
כי איזבלות ארסיות
הרי ישנן בכמויות
בחנויות ובביתך ובחופים
ולכאורה הן מתוקות
הן חבובות וטהורות
אך האמת גלויה, ודאי, לינשופים.
