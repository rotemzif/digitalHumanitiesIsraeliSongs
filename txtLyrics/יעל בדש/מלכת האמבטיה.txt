יש לי חולשה לברווזים מפלסטיק,
אוהבת אותם בצבעי המסטיק
יפים, צפים, מצפצפים
אצלי באמבטיה
יש לי מנהג לשיר שירים,
אני פותחת גרון ללא מעצורים
ואז מה אם אתם קצת מצטמררים
גלו לי קצת סימפטיה.
מלכת האמבטיה
שרה לקרמיקה,
שרה לשמפו כמו למיקרופון
והכיור שלי הופך לאיצטדיון.
מלכת האמבטיה
שרה לקרמיקה,
שרה לוילון בשיא השיגעון
ולא אכפת לי ששומעים אותי עד הסלון.
יש לי חולשה לברווזים מפלסטיק
קהל נהדר, פשוט פנטסטי
כשאני צורחת בטירוף
מריעים הם מאותו הצפצוף.
כי אני מלכת המים החמים
של מצעד הפזמונים
היו לי כבר כמה להיטים,
זמרת השנה של מדף התמרוקים.
הניחוח נותן לי כוח
הניחוח נותן לי כוח
הניחוח נותן לי כוח.
מלכת האמבטיה...
