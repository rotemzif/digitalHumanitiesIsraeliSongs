מדוע נפלו פנייך
בלי הודעה מוקדמת
הסתרת כל פרצה חשופה
נעלת את הדלת
הטוב שראית בעינייך
החשיך לעת ערב
ברקע אין שיר אהבה
אין אור במרפסת
איך אוכל לשמח אותך
להשיב את גומות הלחיים
להרים את הראש מעל המים
איך אוכל לשמח אותך
לדקה אחת או שתיים
להסיר ענן מאובק מהשמיים
מדוע נפלו פנייך 
בלי הודעה מוקדמת
לאן נעלמה אותה קרן שמש
מי לא נשבה בקסמייך  
עבר בלי לגשת
מחק כל סיכוי וסימן לקשת
אין אור במרפסת
איך אוכל לשמח אותך
להשיב את גומות הלחיים
להרים את הראש מעל המים
איך אוכל לשמח אותך
לדקה אחת או שתיים
להסיר ענן מאובק מהשמיים
מתי הגלגל יתהפך ומתי הכל יתבהר 
אין לי תשובות, רק כתף להישען
איך אוכל לשמח אותך...
תראי את לא לבד
אנחנו שניים
