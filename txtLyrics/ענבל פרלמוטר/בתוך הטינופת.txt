בתוך הטינופת עכביש מצא ספר וביצה.
את העמוד הראשון התאמץ ופתח,
וקרא בריצה על תולדות הפלמ"ח.
התיישב לנוח על כריכת עור משובח
ואת כל מה שקרא מיד שכח.
בתוך הטינופת עכביש מצא ספר וביצה.
בעמוד השני הוא קרא בפירוט
איך גדל הצבא וכבש את ביירות.
התיישב לנוח על כריכת עור משובח
ואת כל מה שקרא מיד שכח.
בתוך הטינופת עכביש מצא ספר וביצה.
בעמוד השלישי הוא קרא וזכר -
"השלום הוא חבר, הגולן הוא יקר".
התיישב לנוח על כריכת עור משובח
ו... את הביצה מיד פתח.
הספר נסגר בטריקה
קפץ העכביש וראה -
הארץ רוחשת, הומה,
משיח יצא מביצה!
צחק העכביש, גם בכה:
חשבתי שסבתא הלכה!
חזרתי למולדת
טינופת שלי אהובה!!!
