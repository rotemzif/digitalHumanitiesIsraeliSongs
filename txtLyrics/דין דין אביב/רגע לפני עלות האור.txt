רגע לפני עלות האור שורה החושך הגדול
רגע לפני עלות האור אתה רוצה, אך לא יכול
כשלפנים מדבר אין סוף והר ומי יודע מה
כמה מכאיב ודאי יהיה ליפול על פני האדמה
עצום עיניים
הושט ידך אל השמיים
ותיגע שם בחלום שמבקש להיוולד
מחשיכה, משיכחה
ולהאיר את העולם באור שלך
כל כך מזמן שכבר נדמה, שמתמיד אותו ההר
והמדבר הוא כה גדול, אותו לחצות הן אי אפשר
נכון שכאן אתה עייף והאוויר דליל וקר
אך לפחות אפשר לישון בגבול מוכר
עצום עיניים
הושט ידך אל השמיים
ותיגע שם בחלום שמבקש להיוולד
מחשיכה, משיכחה
ולהאיר את העולם באור שלך
רגע לפני עלות האור והחושך כמו גדל
רגע לפני עלות האור והחלום – הוא לא חדל
והוא קורא לחצות מדבר והר ומי יודע מה
ספר לי, איך זה כשפוגשים בדרך את הנשמה...
עיבוד: רונן ויטמן הפקה: צביה אהרוני
