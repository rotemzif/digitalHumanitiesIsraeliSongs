ברחובות הומים כך מסתובבת
שרה שיר בפנים עמוק אלייך,
שוב זה בהווה ושוב חולמת
מחפשת את עצמי בתוך עינייך,
והים מאיר בי את ימי, מאיר הוא גם לך
אל תבקש במילותי, לשבור את שתיקתך.
בלילות אני חולמת, חולמת היותך
איתך רחוק ללכת
אלך עד ליבי ליבך
לילות אני חולמת, חולמת היותך
איתך רחוק ללכת
אחד ליבי ליבך
ללכת.
אז איך שבבקרים שוב מסתובבת
ויומי לוגם לי אל מעינייך
ובסופו של יום כמו שלכת
עירום מקליפותי אבוא אלייך
והים מאיר בי את ימי, מאיר הוא את שלך
אל תבקשי במילותי, גם בשתיקה זה חי.
כי בלילות אני חולמת...
ברחובות ריקים כך מסתובבת
שרה שיר בפנים עמוק אלייך
מחפשת את עצמי בתוך עינייך.
