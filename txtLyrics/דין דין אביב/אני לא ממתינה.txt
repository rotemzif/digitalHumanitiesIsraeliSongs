אני לא ממתינה
לחמה מזמינה,
להזמנה רשמית, לחסד.
לזמן יותר פנוי,
משב רוחות ראוי,
לאט דרכי נסללת.
וככל שאני מתקדמת
החמה עלי מתרוממת.
וככל שאני מתקרבת
אני משתנה, 
מתחלפת,
אני נכונה.
אני לא ממתינה
להיות מוכנה,
ליותר הכוונה, לרמז.
לזמן יותר פנוי,
משב רוחות ראוי,
לבד יוצאת לדרך.
וככל שאני אחרת
הרוח אלי מתעוררת,
וככל שאני מסתכנת
אני בטוחה.
בכל קושי שוכנת
שמחה.
וככל שאני מלאה
אני מתרוקנת.
וככל שאני לאה
אני מתעצמת.
