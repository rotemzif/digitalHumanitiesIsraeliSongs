לוחש את סודותי,
שומע תפילותי,
רואה הוא בעיני,
יודע.
נגלה בחלומי,
יוצר הוא בדמותי,
את צלם נשמתי
בורא בי.
מגלה בי עוד עולם
שקורא לי ונרקם.
הולכת דרך
עד המלך
חי
ועודנו כאן.
לוחש את סודותי,
שומע תפילותי,
רוקם את עצמותי,
הולך בי.
קורא לי נשמתי,
שומע בי אישי,
רואה בי את נפשי
רועשת.
מי הולכת?
לאן חולמת?
עד ליבו בי כאן.
כמה טוב יהיה בי עוד...
רואה בי את דמותי,
שומעת את נפשי,
לוחשת תפילתי,
רואה.
קוראת בי נשמתי,
רואה את סוד דמותי,
רוכשת לי את
אמונתי.
אני יודעת
אני שומעת
שם בתוך ליבי
כמה טוב יהיה לי עוד...
