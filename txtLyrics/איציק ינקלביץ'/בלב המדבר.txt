דני פורט על גיטרה 
לאור מדורה של זהב 
ונועה יושבת ושרה 
שירים שאביה אהב. 
ג'ון מחבק את בת-שבע, 
נשען בגבו על ההר 
ויש לנו חלק בטבע 
הלילה בלב המדבר. 
בנוף הפתוח 
ראש סלע מואר. 
דבר לא ידוע 
בלב המדבר. 
עתים הוא פרוע 
כמו רוח בהר 
עתים הוא רגוע, 
נינוח וקר. 
עכשיו מתחברים אל השקט 
כאבן של חול וטרשים, 
ורוח חופשית מתרפקת 
על כל מיתרי החושים. 
אולי הנביא והמלך 
דרוכים במסתור וחולמים. 
אולי שיירות על הדרך 
נושאות תבלינים ובשמים. 
בנוף הפתוח...
