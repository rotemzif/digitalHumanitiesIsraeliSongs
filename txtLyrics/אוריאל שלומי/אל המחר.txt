הבט סביב וראה לאן תוביל את עצמך,
רק אל תביט אל העבר, הרי שכח אותך.
את ההוה אינך רואה כי הוא בתוכך,
לכן חפש את המחר המחכה לך.
וכשתפגוש את המחר, חייך אליו בחום,
קבל אותו עם כל הלב, ברכהו לשלום;
הזמן אותו אל תוך ביתך ותן לו קצת מקום,
לתוך לבך הכנס אותו ובדמך יזרום.
כי המחר הוא יום חדש, זורח ומאיר
ובכנפיו יביא תקווה כי הוא תמיד צעיר.
מבטיח הוא עולם אחר, יפה וטוב יותר,
אז לך אליו מהר-מהר, עליו אל תוותר.
העבר משאיר לך רק זכרונות מרים,
רגעים שבהווה, מיד הם נעלמים;
רק המחר הוא שנותן הטעם לחיים,
רק הוא מביא לנו ימים הרבה יותר יפים.
עליו אפשר להתרפק בחלומות רבים,
לבנות עליו גם ארמונות בפז מרוצפים;
אפשר לשמור אותו עמוק-עמוק בפנים,
או לספר עליו תמיד לכל האנשים.
כי המחר...
