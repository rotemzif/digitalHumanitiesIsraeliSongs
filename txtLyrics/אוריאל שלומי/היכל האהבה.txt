הנה זה אני הקורא לך בתקווה,
אני דל בהוני ועשיר באהבה.
טוהר-לבבי עולה הוא על כולם
ותום-לבבי, אין כמוהו בעולם.
לא, לא, לא אכיר את משחק-האהבה,
רק תבואי ותקחי לך מה שיש לי בנשמה
ואולי, אולי אבנה לך היכל של אהבה.
הרי עוד אני מחכה ליד דלתך
ועומד כעני, מצפה לתשובתך
ואת, ילדונת, משחקת עם כולם,
משתוקקת לכבוש את העולם.
לא, לא, לא אכיר את משחק האהבה
רק בתוך לבי אבכה לך, אחכה לך בתקווה
שאולי, אולי אבנה לך היכל של אהבה.
לכן לי שמעי, תהיי כך בודדה
כי זאת הן תדעי, לא אחת את ויחידה
ואם תמשיכי לשחק כך עם כולם,
הכל תפסידי וילעג לך העולם.
לא, לא, לא אכיר את משחק האהבה.
זאת מלבי אומר לך כי אתן את הנשמה
ואולי, אולי אבנה לך היכל של אהבה.
