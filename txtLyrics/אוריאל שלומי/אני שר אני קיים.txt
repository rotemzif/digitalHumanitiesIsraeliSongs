עיני משכו אותי ללכת
אובד הייתי בעולם
כעץ הייתי בשלכת
כמו ספינה תועה בים.
רוחות נשבו, היכו בתורן
אל המסע שאין לו סוף
ביקשתי להשליך העוגן
ולא מצאתי אל החוף.
די, עייפו רגלי מלכת
בדרכים ההם קולי נדם
עכשיו אני חוזר
בן אדם אחר
אני שר, אני קיים
בשתי ידי אספתי כח
שלא אמעד ואשבר
אני רוצה הכל לשכוח
מהיום אני חוזר.
במשעולים אני פוסע
ובתוכי נפשי הומה
ובדממה קולי בוקע
עולה מתוך הנשמה.
די, עייפו רגלי מלכת...
