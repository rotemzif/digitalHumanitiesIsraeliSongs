כשכל הילדים הלכו לפסטיבל הילדים,
אני הלכתי עם נחום
לדוג דגים בים.
פתאום ראינו מרחוק
בבת אחת שלושה דגים.
נחום חשב שזה לא צחוק
והתעלף מיד.
אמרתי לנחום תקום
עשה טובה חבל
אם תשכב פה כל היום
עוד נאחר לפסטיבל
אמרתי, נו נחום תקום
אל תהיה עקום
אם תשכב פה על החוף בסוף
תהפוך לדג כמו כלום.
שרתי לנחום שירים
והדגים רקדו סביב
רקדו גם דיסקו הגלים
אבל הוא לא הגיב
הגיעו אמא אבא
האחות הגיעה עם האח
אבל נחום המשיך לשכב
שקט ומצוברח.
אמרתי לנחום תקום...
היום הפך לערב טוב
השמש נכנסה לים
ורק נחום שם על החוף שכב לו ולא קם.
הגיעה כבר שעה חמש,
הספקנו גם לפתור תשבץ
אבל נחום עוד מתעקש, 
לשכב כמו בול עץ
אמרתי לנחום תקום...
אבל פתאום הופיעה לה
פיה אחת, קראו לה שוש
שער זרוק כמו כלה
וכתר על הראש
נחום תקום בבקשה
אמרה לו, ונשקה לו גם.
נחום הרגיש שהוא נמשך
לקום ואז הוא קם.
אמרתי לנחום תקום...
מהרנו אל הפסטיבל
נחום וגם אני
כדי לשיר לכם ת'שיר הזה
בין כל הפזמונים
וכשאסים לשיר
נחזור לים
כי שלושה דגים וגם פיה.
מחכים לי שם.
