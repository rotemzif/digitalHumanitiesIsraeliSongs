הנה הבאתי לך בוטנים
פרחים נובלים בדרך כלל
והבוטנים הם טעימים
אמנם פרחים זה מקובל
ובייחוד זר שושנים
אבל הבאתי לך בוטנים.
נוכל לראות את השקיעה
אם רק תסכימי כמובן
אולי נלך לאיזה גן
לגן חיות את מסכימה?
ישנם קופים שם המונים
טוב שהבאתי לך בוטנים.
לו ידעת כמה אני גאה
כשאנו יחד מהלכים
"הביטו איזה זוג נאה"
מתלחשים האנשים
הם בטח בנו מקנאים
למה שגם הם רוצים בוטנים.
כן רינה היא כלל לא יפה
את בודאי יפה יותר
שרינה סתם מכשפה?
נכון, זאת גם אני אומר
ויש לה ג'ינג'ים על הפנים
לכן הבאתי לך בוטנים.
סוף סוף הגענו אל הגן
נדמה לי שקוראים בשמך
זה החבר שלך חנן
מה הוא רוצה עכשיו ממך?
שאסתלק?! אבל אני
הרי הבאתי לך בוטנים
חבל שהבאתי לך בוטנים.
שלום לך רינה היפה
הנה הבאתי לך בוטנים
פרחים נובלים בדרך כלל
והבוטנים הם טעימים
אמנם פרחים זה מקובל
ובייחוד זר שושנים
אבל הבאתי לך בוטנים.
