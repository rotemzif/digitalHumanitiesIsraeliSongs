כמו גוזל המנסה לפרוש כנף 
ולעוף גבוה מעל פני האדמה, 
כמו העץ השולח ענפיו 
ומכה שורשיו באדמה. 
גם אני כמו גוזל 
מנסה לפרוש כנפיים ולעוף 
רחוק-רחוק,לטוס, לרחוף, 
לחיות עולמות חדשים 
אבל אני כמו העץ נטוע 
עמוק-עמוק בשורשים. 
אהבתי אותך, ארצי, בכל מעודי, 
ברוחי, בנפשי, וגם אם תבקשי - 
לא אצא לחופשי! 
אהבתי אותך ארצי, את ביתי, חרותי, 
וגם אם תתעקשי - 
לא אצא לחופשי! 
כמו ענן המשייט בתוך התכלת 
עם הרוח, מעל פני האדמה. 
כמו הסלע הזוקף את ראשו, 
אבל רובו באדמה. 
גם אני כמו ענן 
מנסה לשוט ברוח ולעוף 
רחוק-רחוק לטוס, לרחוף, 
לחיות עולמות חדשים, 
וכמו הסלע אני נטוע 
עמוק-עמוק בשורשים. 
אהבתי אותך ארצי... 
כמו גוזל המנסה לפרוש כנף 
ולעוף גבוה מעל פני האדמה, 
כמו העץ השולח ענפיו 
ומכה שורשיו עמוק באדמה.
