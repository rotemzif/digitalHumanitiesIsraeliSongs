דוד מלכי אל נא תבכה כי לא לנצח תחכה 
אתה תשוב ותנגן אנחנו לא יודעים לכן
צריך אותך שתכוון לצליל נוסף שיתנגן
לאהבה שתתממש לנעימות מבלי תווים מבלי קווים
לחלומות אמיתים ולשירים שנשארים תמיד למי נהר חיים צלולים
דוד מלכי אל נא תחשוב שלא למדנו לאהוב כי אנחנו לא רוצים
אנחנו סתם חסרי אונים אז בשבילנו תתפלל תנעים זמירות ותהלל
מאלוקיך תבקש עוד צליל נוסף שמתבקש כמו אויר לנשימה
כמו ניצוץ של הבנה כמו השלמה כמו התמונה במילואה
דוד מלכי זה רק עכשיו ולא לנצח זה יכאב 
בוא לנגן על הכינור תאיר מעט את האפור בלי מז'ור ובלי מינור
בלי לבן ובלי שחור כמו שרק גיבור יכול את כל המלחמות לטבול
במנגינה עדינה נאמנה שגדלה באמונה שלמה עם חיים משל עצמה
דוד מלכי אל נא תבכה כי לא לנצח תחכה
אתה תשוב ותנגן אנחנו לא יודעים
