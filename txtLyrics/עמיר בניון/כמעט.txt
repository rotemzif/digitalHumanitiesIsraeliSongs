כמעט הצלחתי לבשר לך
בשורות טובות הבאתי, כמעט חשבתי
שאני מוכן לומר מה שרציתי כל כך רציתי, אני עוד
מנסה כל יום אני כמעט מוכן לספר לך
משהו שקראתי רק אתמול
כשהיה לי די משעמם מכדי ליפול
אני אספתי בשורות טובות כדי לבשר לך
וכמעט שבישרתי לך היום
כמעט ידעתי לעשות לך
אושר שאיתי הבאתי, כמעט חשבתי
שאני יודע מה בכלל רציתי כל כך רציתי
אני עוד מנסה כל יום
אני כמעט נזכר לספר לך משהו שעשיתי רק אתמול
כשהיה לי די משעמם מכדי ליפול
אני חשבתי מחשבות טובות כדי לומר לך
וחשבתי שאומר אותן היום
כמעט ידעתי איך להתמודד עם החיים האלה
כמעט הצלחתי להבחין
בין החופשי לבין הכלא לבין כל האלה, אני עוד
מנסה כל יום אני כמעט זוכה
להשתחרר ממשהו שקרה לי רק אתמול
כשהיה לי די משעמם מכדי לסבול
אני חשבתי מחשבות טובות כדי לומר לך
וחשבתי שאומר לך אותן היום
אני אספתי בשורות טובות
כדי לבשר לך וכמעט שבישרתי לך היום...
