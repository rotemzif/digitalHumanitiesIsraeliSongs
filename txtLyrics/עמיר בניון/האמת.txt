האמת היא שאתה אחד ויחיד
האמת שאתה רחום אתה מפחיד 
מחבר ומפריד
האמת ממך הכל אבל יותר מכל
אותך אפשר לשאול
ואכן נסתרת תשובתך, אשרי האיש שחי אותך
והאמת שאני לא יודע,
כלום. האמת קשה לי לתרץ שוב ושוב
האמת קשה להכשל קשה כבר ללכת
לשוב, האמת קשה לפול אבל יותר מכל
קשה לי כבר לשאול
קשה להתהלך על הקצה, נחנקתי כבר רוצה לצאת
אל האמת, אך אני לא יודע
כלום. באמת אתה נפלא מהכל
באמת אתה קדוש 
באמת אני פה לשאול, איך ייתכן
שעוד העצב מתנגן
ואיך חיים עם זה
אני לא יודע
כלום. האמת היא שאתה סיבת הסיבות
האמת שיש לי בשבילך איזה מליון שאלות
ובאמת ובתמים אני קצת מבולבל 
ורוב הזמן נבהל, אבל חשוב לי להגיד לך 
אם יש בי טוב זה בגללך
וזה כל מה שאני יודע,
כלום. באמת אתה נפלא מהכל
באמת אתה קדוש 
באמת אני פה לשאול, איך ייתכן
שעוד העצב מתנגן
ואיך חיים עם זה
אני לא יודע
כלום.
