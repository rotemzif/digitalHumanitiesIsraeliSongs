התחיל המשחק
ויהי יום ובוקר מאז שהפסקנו לזכור
יצור מוזר מודע קצת לנפש
מין בעל חיים בשחור
נושם והולך על שתי רגליים
רק שהוא גם מדבר
וכשצריך הוא מוחא גם כפיים
יודע הוא גם לאלתר.
והאמת שאין לו כנפיים
אז איך הוא יודע לעוף
ומעניין שהוא לא חי במיים
אבל הוא צולל כמו אלוף
כמו אלוף בצבע שחור.
במשחק צריך קו למתוח בין נקודה לנקודה
ולסמן עם שכל וכח שבירות בין תנודה לתנודה
כמה דקות בתוך המים יכול היצור לא לנשום
וכמה צבעים אפשר להחליף לו לפני שישוב אל צבעו
או אל טבעו.
רק מה שמעניין זה שאין לו כנפיים
אז איך הוא יודע לעוף
ומעניין שהוא לא חי במים
אבל הוא צולל כמו אלוף.
