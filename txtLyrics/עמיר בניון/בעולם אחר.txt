כרגע בעולם אחר אני בתוך חנות
בדיוק שואל את המוכר כמה זה
אולי אתה יודע מה אפשר לקנות בקצת פחות מזה?
מה אתה מציע לי לקנות, תגיד לי.
כרגע בעולם אחר אני שוב בתוך חנות
שואל את המוכר מה ללבוש
אולי אתה יודע, אתה הרי יודע
איך אני נראה בתוך מעיל כזה
אולי אתה יודע איך אפשר להשתנות בזול, תגיד לי.
כרגע בעולם אפור תייר מגיהינום
לילדים הוא בא למכור סוכריות
מישהו שומע, אפשר לקנות אפילו בפחות מזה
לא לגלות לאף אחד, זה של גדולים.
כרגע, לפני אלפי שנים
זקן סהרורי דופק, מעיר את השכנים
יש מבול, יש מבול
מישהו שומע, מישהו בבית
מי רוצה לבוא אל התיבה שלי
מישהו שומע
מישהו מעוניין בהפלגת חייו.
