מרוב מילים גדולות התרוקנתי
לא נשאר לי כבר כל כך מה להציע
חוץ מקצת להצטלם ולעמוד שם על ידי
לחייך את החיוך השקרן שלי
ולהרגיש כאילו קטן, כאילו ביישן
כאילו לא כאן, כאילו לא מכאן.
מרוב זייפנות כמעט התייאשתי
הסתבר לי שאני רק חיקוי של בנאדם
אני אמנם יודע איך להצטלם
ולעמוד שם על ידי ולחייך את החיוך הטיפשי שלי
ולהרגיש כאילו קטן, כאילו ביישן
כאילו לא כאן, כאילו לא מכאן.
מרוב שקרים קטנים קטנים
הנשמה רוצה לעוף מהר
אין לה חשק להישאר כאן
מרוב עודפים של דיבורים
הנשמה בוכה מהר 
אין לה כח לשקר כבר
היא לא כמוני מתעייפת מהר.
מרוב כל החום כבר נשרפתי
וחיפשתי ים בו אוכל את עצמי להטביע
כי זה לא מספיק להצטלם ולעמוד שם על ידי
ולחייך את החיוך השחצן שלי 
ולהרגיש כאילו קטן, כאילו ביישן
כאילו לא כאן, כאילו לא מכאן.
מרוב שקרים קטנים קטנים
הנשמה רוצה לעוף מהר
אין לה כח להישאר כאן
מרוב עודפים של דיבורים
הנשמה בוכה מהר 
אין לה חשק לשקר כבר
היא לא כמוני מתעייפת מהר.
