חייב האיש להתבשם עד דלא ידע,
עד שלא ידע בין אם קרה או לא קרה,
באיזו דרך עוד אפשר לשוב בחזרה,
מי ארור ומי ברוך,
מה ישר כאן ומה הפוך,
מה פה רע ואולי זה טוב,
חייב האיש להתבשם כדי לאהוב!
חייב האיש להתבשם עד דלא ידע
עד שלא ידע בין אם דקה או אם שעה
או אם זה יום,
ואם זה בכלל עניין של זמן,
שיכחה או זיכרון,
להביט בו בעיוורון,
לצייר זה גם למחוק,
חייב האיש להתבשם כדי לצחוק!
חייב האיש לשכוח איך קוראים לו,
איזה יום היום את הזמן והמקום,
מלחמה שלום,
אבל חייב האיש לשכוח איך קוראים לו,
איזה יום היום,
להתראות,שלום.
חייב האיש להתבשם עד דלא ידע,
עד שלא ידע בין אם הוא חי או אם הוא מת,
או אם הוא שקר ומה בכלל זו האמת,
אם זה לילה ואם יום,
מציאות היא או אם חלום,
אם לפעום או לא לנשום,
חייב האיש להתבשם ככה פתאום!
חייב האיש לשכוח איך קוראים לו...
