שוחד מעוור עקרונות
ואז בא הנגר, הרע, האכזר
מודד ובונה לילדים הקטנים ארונות.
כמה אפשר לראות שחור,
כמה מכות עוד יבואו בגלל שאתה נאור
כמה נמות עד שתודה שאתה שחצן שיכור.
"שלום חבר, אתה חסר
אבל אני מצטער, מאוד מאחר
מתחת לשולחני במשרד מחכה זוג שפתיים מלבלב."
המנהל של העולם לא עומד בשמלה
הוא מקשקש ססמאות ואנחנו שרים לה לה לה
סליחה ריבונו של עולם,
סליחה ומחילה
זה לא כחול ולא לבן,
זה לא הצבע שלי,
לא צבעי אדמתי,
לא דמותי, לא מזכיר לי את עצמי.
"שלום, הגעתי מהשואה,
כבר כמה שנים אני מצלצלת מבוקר עד ערב
ואין אצלכם תשובה."
"תקשיבי זקנה- לכי לך מכאן,
ממילא כבר תכף תמותי אז חבל על הזמן
תקחי איזה כדור אם יש לך,
אין לנו זמן"
"רציתי להגיש תלונה, כבר כמה שנים
אני משתדל להפציץ את שדרות בקצב מסחרר,
אבל התקציב שאתם נותנים לי לא מספיק,
אני צריך לשכלל ועוד כמה מקומות להספיק,
יש הוצאות, יש פועלים רוצחים להחזיק"
זה לא כחול ולא לבן...
