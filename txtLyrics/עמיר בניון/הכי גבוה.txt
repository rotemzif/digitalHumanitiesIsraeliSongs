לו רק יכולתי לשקול מילים
הייתי בטח מנהל חנות של תבלינים 
ממיין את המילים כמו פנינים 
ולו רק ידעתי לשקול מה שנראה
הייתי אז צייר כזה 
לו רק אמרו לי היום שלום
הייתי מטפס על העצים מרוב שמחה 
מרוב תודה סליחה בבקשה, מרוב גישה 
ולו רק אמרו לי שלום אז כבר מזמן הייתי על העץ 
הכי גבוה שהדמיון שלי יכול להציע לי כרגע 
לו רק יכולתי לראות צלילים
הייתי מקשר את הצורות לסימנים 
ועונד את השירים כמו פנינים 
ולו רק יכולתי לראות את הצלילים
הייתי אז צלם כזה
