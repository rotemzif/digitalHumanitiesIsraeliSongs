בזמן שהשגרה את מקומה אצלי תפסה,
יצאתי לשדות בדמיוני,
סוסים על הר, קולות אני שומע
הם קוראים אלי מן המדבר
אני לשם מגיע מעופף לי 
על שטיח בסלון שלי, 
יוצא מהשגרה שלי
אני והקולות שלי וכל החלומות שלי
בזמן שהכורסא הנעימה שלי,
הפכה למן מטוס או חללית
אני נוסע לבקר חבר בארץ רחוקה
דוברים צדים דגים
בנחל שזורם לו בצינור, 
שמתפתל לו בגינה שלי, 
נשפך מהשגרה שלי, 
אני והגינה שלי עם כל החלומות שלי
בזמן שהשגרה שוב השתלטה
אני רציתי חופש אז יצאתי לטייל
בתוך החפצים שלי
בתוך העולמות המרתקים שלי
בזמן שהחלון מולי הפך למן מרקע גדול
אני רואה סרטים ומחזות ויצורים קטנים של לילה
ודמות שרצה על גגות קופצת מלמעלה
ישר אל תוך בקבוק על השולחן שלי,
לנחות על השגרה שלי
אני והבקבוק שלי וכל החלומות שלי
בזמן שהשגרה שוב השתלטה
אני רציתי חופש אז יצאתי לטייל
בתוך החפצים שלי בתוך העולמות המשונים שלי
