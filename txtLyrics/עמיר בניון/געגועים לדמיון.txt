געגועים לדמיון
יש רצון להתרחק מעט
מהמציאות הזאת
הבועה הקיאה אותך מתוכה
וכבר נכנסת לאחרת
הדרכים אל המבצר
ששמר אותך
פחות ברורות לעינייך
כבר מזמן אותו החופש
שאמור היה להיות כאן בשבילך
נדמה כי חדל להיות קיים
ציורים עוד מקשטים
את הדממה שלך
שיהיה אפשר בה להביט
אם אי אפשר לשמוע
געגועים אל הפחד
כי לאומץ הזה כבר אין גבולות
כמו לשיגעון
השתיקה הוציאה אותך מתוכה
ואת שוב שותקת
הדרכים אל המקלט
כבר מלאות משוגעים
הם סוגרים עלייך
