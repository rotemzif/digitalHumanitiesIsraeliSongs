כד מזכוכית החליק
מתוך ידיו של הגורל והתנפץ
ים של שקרים התפזרו לכל כיוון
או שזה שקר אחד גדול שהתפוצץ
חיוכים מתוך סיוטים של אנשים
נערמו עם שברי הזכוכיות
וגם מילים שדוברו גבוהה גבוהה
מילים של פנסים ודמיונות
דיבורים של הרים ושל גבעות
כד מזכוכית החליק
מתוך ידיו של הגורל והתנפץ
הנחשים זחלו על הרצפה
או שזה נחש גדול בודד שהתרוצץ
כאבים מתוך שלווה של אנשים
נערמו עם שברי הזכוכיות
וגם מילים שכוונו גבוהה גבוהה
מילים ללא כסוי לא נשמעות
דיבורים של ניסים ונפלאות
כד מזכוכית החליק
מתוך ידו של הגורל והתנפץ
ים של סודות התפזרו לכל כיוון
תסתיר את הפנים שלך ותתכווץ
אותיות מתוך שמות של אנשים
נזרקו אל תוך החלל הריק הזה
ודמיונות שכוונו גבוהה גבוהה
דמיונות של איזה מחזאי הוזה
כן ככה זה בחיים, כנראה שככה זה
