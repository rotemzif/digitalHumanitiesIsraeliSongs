איזה כיף להיות חילוני 
להיות דתי, להיות צמחוני
להיות כל מה שלא אני
ואיזה כיף לכתוב את 
התורה שלי בעצמי
ולשכוח שאני רק יהודי
איזה כיף להיות מגודר
להיות מוגדר ומסוגר
להיות כל מה שאי אפשר
ולתכנן את העתיד שלי
הוורוד והמוכר
ולשכוח שלא אהיה כאן מחר
איזה כיף לדעת הכל
לרוץ בין הטיפות מבלי ליפול
מבלי להרטב אפילו 
לדעת הכל
עיוור שהלפיד שבידו 
צועק הצילו אותי
איזה כיף להיות דמיוני 
להיות חופשי, להיות המוני
להיות כל מה שלא אני
ואיזה כיף למצוא שמות יפים 
לכל החולשות שלי
ולשכוח שאני זה בגללי
איזה כיף לדעת הכל...
