אדם מהלך לבדו בתוך הגן 
הוא חשב לעצמו לבד
אז הוא נפל.
אדם מדמיין לעצמו בתוך הגן
הוא שכח שהוא לא אלוהים
אז הוא פתח ואמר:
המשחק הזה קל, אצייר לי מגדל
אצייר גם אישה גם נחש
אצייר לי נופים, הזיונות מוטרפים
אצייר לי גם בגד חדש.
המשחק הזה טוב כן הוא טוב, טוב מאוד
הוא נותן לי לפתע תחושה
שאני כה גדול ויכול על הכל
ואפילו גם יש לי בושה.
אדם מסתבך עם עצמו בתוך הגן
הוא שמע איזה קול מדבר
אז הוא נבהל ואמר:
המשחק לא משחק, המגדל כבר נפל
הלוואי לא היה כאן נחש
ועם כל הבושה נגמרה התחושה
אני סתם מצוברח ומותש.
המשחק התעוות ואני מתחרט
לא רוצה כבר להיות אלוהים
לא רוצה, לא נחש ולא בגד חדש
גם אם יש בו את כל הצבעים.
