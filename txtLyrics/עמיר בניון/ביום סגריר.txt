את כל הקלפים שלי חשפתי מזמן
ונותרתי ללא מאזן אימה 
השפן שגר בכובע שלי הזדקן ומת
ממש הרגע קברתי את שניהם יחדיו, לנצח
את כל מה שהומתק לי בסוד יריתי החוצה
בקול המולה גדול
הצדק בתוך לבי מעולם לא היה
הוא קבור עם שאר הדברים כולם, לנצח
והחכמה מאין תמצא עכשיו, בטח לא אצלי
את זה אני יודע
לאן אברח ביום סגריר, כנראה שרק אליך
אתה יודע
את כל מה שדמיינתי במשך חיי הפכתי 
בין רגע למציאות מסוג חדש
והשפן שגר בכובע שלי הזדקן ומת ואין לי 
כרגע להציע שם דבר חדש לנצח
