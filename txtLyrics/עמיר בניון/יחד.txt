יחד, מחובקים היינו ובכית
לך אמרתי די
יחד, על ספסל ישבנו
והצלחתי להסתיר רגשותי
תביני, אני חלש ותמיד פגיע
אך פלא כשאת איתי
למדתי להיות בטוח
אני מודה לך
יחד, מהעתיד פחדנו
וידענו כי הנה בא הזמן
ביקשתי, חבקי אותי בכל כוחך
לפני שאת הולכת מכאן
תביני, יהיה לי די קשה בלעדייך
בחדר, אתלה תמונה כדי לראות פנייך
לזכור ימי וימייך
עיני לא הסכימו לראות אותך עוזבת
אוזני סירבו לשמוע צעדייך
רגלי לא יכלו עוד לפסוע אחרייך
ליבי מכר את אמונתו
לילה, כל החלומות שלי ברחו
והם אינם
ולמה? כי הם לא רוצים להיות איתי
אם את לא בתוכם
רוח, מספרת לי שהתרחקת
גשם, בא איתי לבכות על העולם
לבכות על העולם
