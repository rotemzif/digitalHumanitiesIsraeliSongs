יום שקט היום 
הכל נראה רגיל.
שמש בשמיים
ובחוץ קצת מהביל.
עזבתי את הכל
בשביל להיות איתך.
לא השארתי אפילו חבל
והכל רק בשבילך.
יום שקט היום
פתאום זה קצת מבהיל,
איך בבת אחת 
הכל נגמר הכל מתחיל.
הלכתי אחריך
כמו היה זה סוף עולם.
ראיתי רק אותך
במקומי במקום כולם.
לילה גשום
לא ראיתי דבר.
רק לברוח אליך
אל החם
אל הלא מוכר.
רוח קרה
נושבת על פני,
ואני רק חושבת
איך אחזת בידי.
יום שקט היום
היכן אתה נמצא.
בא אלי בורח
ולדרך אין מוצא.
עזבתי את הכל
בשביל להיות איתך
לא השארתי אפילו חבל
והכל רק בשבילך.
