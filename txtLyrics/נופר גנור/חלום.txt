כשאגדל ואהיה בן עשרים,
אצא לראות את עולמנו המקסים.
אתישב בתוך ציפור עם מנוע,
אתרומם ואמריא אל החלל, גבוה.
אתעופף לי אשוט ואחוג
מעל העולם היפה הרחוק.
אחלוף מעל נהרות וימים
אל השמיים אתרומם ואפרח,
עננה אחות לי והרוח אח.
אתפעל מנהרות הפרת והנילוס,
אראה את הפירמידות והספינקס,
במצרים העתיקה של איזיס האלה.
אחלוף על פני מפליי הניאגרה
ואטבול בחומה הצורב של סהרה.
ארחף מעל צוקי טיבט שטופי עננים
ומעל ארצם המסתורית של הקוסמים.
וכשאחלץ מהשרב היוקד, האיום,
אסתובב ואעוף אל קרחוני הצפון.
ביעף אחלוף מעל אי קנגרו האדיר
ומעל חורבותיה של פומפיאה העיר.
מעל ארץ הקודש של הברית הישנה
וגם על ארצו של הומרוס הנודע,
ארחף לי לאט-לאט, בדאיה נינוחה.
וכך מתבשם מקסמי התבל.
אל השמיים אתרומם ואפרח,
עננה אחות לי והרוח אח.
