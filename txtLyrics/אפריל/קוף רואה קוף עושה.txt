אני מכבד מאוד את דמעותיי, הן מורידות משקל מכתפי
וכותבות את המחשבות בקולה של אישה נסתרת באוזני
וכשאני נופל מהעץ הן מרככות את המכה 
בחלומי נפלתי מהעץ במציאות זה כבר קרה 
האם הייתה רוח חזקה שהרעידה ענפים 
אני לא אשאל את השאלה כך לא עושים האחרים 
וקוף רואה קוף עושה כן... 
נולדתי על ענף גבוה חשבתי שאפשר לעוף 
לא זוכר את הסיבה אך כמו כולם הראש ערוף 
עדיף ללכת עם העדר לא להביט אל הצדדים 
ואז לחזור אל תוך החדר ולהודות על החיים 
מי את שמחלקת מטעמים כה יפים ומושקעים 
הם טעימים פיות סותמים ש... כך לא אומרים האחרים 
וקוף רואה קוף עושה כן... 
אני חולם על האורות שם לאורך השבילים 
ומתעורר לקול כספת בצוואר יש סכינים 
אולי עוד שיר ישראלי בלחן עממי 
ירגיע את הפחד שלי, הרי כולכם איתי 
הארנק שלך פתוח לרווחה לאן הולך כל שנותנים? 
אולי כדי לבדוק, לא את זה כבר לא עושים 
וקוף רואה קוף עושה כן... 
אני לא יודע מי שם את המתכת על ידי
זה הופיע באותו הערב שזה פתאום נחת עלי 
זו חכמת חיים שעוברת מדור לדור כמו שיר שנון 
הצינוק שחור מפחיד עדיף להיות אסיר מצפון 
וקוף רואה קוף עושה כן...
