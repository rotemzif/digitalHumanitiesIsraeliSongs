בלילה ירד שוב השלג
על עץ, על שדה ועל גן
פתיתים שירדו מבלי הרף
צבעו את הכל בלבן
בבית אצלי דולק התנור
ואמא שלי סיפרה לי סיפור
אגדה נושנה
למעלה, לבד בשמים
יושבת לה סבתא זקנה
זקנה חביבה בלי שיניים
שרק מנקה את ביתה
שואבת אבק, שומעים רעמים
שוטפת רצפה, יורדים הגשמים
כך יורדים הגשמים
ואמא שלי מספרת
בבית חמים ונעים
למעלה זקנה מנערת
שמיכות, מצעים וכרים
נופלות הנוצות, נושרות לאיטן
בדרך הופכות לשלג לבן
שלג רך, שלג צח
