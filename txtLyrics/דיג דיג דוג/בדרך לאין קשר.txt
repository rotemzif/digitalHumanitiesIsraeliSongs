בדרך לאין קשר פגשתי דג זהב
כשהוא שחה במים, חשבתי שהוא עף
אמרתי: "בוא אלי" והוא ענה לי שומדבר
כי פיו היה מלא בקוביות סוכר.
בדרך לאין קשר פגשתי בדחליל
היו לו שתי אוזניים וחדק כמו של פיל
אמרתי "קח אותי" והוא ענה "טפס עליי
כי מהציפורים מזמן נמאס לי די."
בדרך לאין קשר פגשתי נסיכה
ללא שרביט או כתר, היא כל הזמן בכתה
סיפרתי לה בדיחה והיא נתנה לי נשיקה
"תודה עכשיו אוכל לבכות בלי הפסקה"
בדרך לאין קשר פגשתי איש נחמד
היה לו אף של גזר וצנון במקום היד
אמרתי "תן לי ביס" והוא ענה "בבקשה
הרי אני בסך הכל ביצה קשה"
ביצה קשה, ביצה קשה,
אני בסך הכל רק ביצה קשה...
