מי עולה מן השקיעה
בין גלי זהב?
הרכבת מגיעה
אל החוף עכשיו.
היא עמדה בתחנה
הו הקשיבו נא
זאת רכבת אחרונה
אל עיר השינה.
מזמינים קרונות ורודים
בואו כבר לישון
צעצועים וילדים
מי עולה ראשון?
הפיג'מות מוכנות
על מיטות רכות
השמיכות המלטפות
לנו מחכות.
ועולה דובון צהוב
משפשף עיניו
לילה לילה לילה טוב
הוא ישן עכשיו.
ועולה בובה יפה
בפיהוק רחב
היא מזמן כבר עייפה
עת לישון עכשיו.
חושך רק בשמי מרום
מלאכים טובים
מפזרים אבקת חלום
ואור כוכבים.
מברכים את הילדים
שנמים עכשיו
חלומות הם מגשימים
בליטוף כנף.
