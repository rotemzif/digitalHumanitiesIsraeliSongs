נדם, נדם שיר-אהבה בתוך לבי, נדם.
אלמו שירי האהבה
תם החיוך ואין שמחה
כי רע לבב כל האדם
ראה דמעה ולא מחה
ובכאבי אין מנחם
על אהבה שנלקחה.
נדם, נדם, נדם,
נדם שירי בתוך לבי
כבתה בי אש-אהבתי
בודד אני בתוך ביתי.
נדם, נדם,
נדם שירי בתוך לבי.
נדם, נדם, נדם,
בודד אני בתוך ביתי.
נדם, נדם, נדם,
כבתה בי אש אהבתי.
נבלו פרחי-אהבתי,
הכל ימר לנשמתי
הלוך-הלכה אהובתי
ואין מזור לתקוותי
גם השמיים לא אתי,
לא נענתה שם תפילתי.
נדם, נדם, נדם...
