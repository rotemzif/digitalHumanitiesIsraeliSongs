היו לי איתך ימים נפלאים
שאיש לא ברא מלבד אלוהים.
חיינו יחדיו בדבש וחלב,
פתאום קם לבך יום אחד ועזב.
הלילה אינך, הלילה לא באת,
היית פה אתמול והיום לא חזרת.
האם ילדתי תשובי אלי
ותמחי הדמעה מלבי ועיני.
בודד בחדרי יושב ומהרהר
אולי את הלילה נמצאת עם אחר
ואז הקנאה תבער בי כאש,
כאש-להבה ואני מתייאש.
הלילה אינך...
הלואי שהייתי איתך לעולם,
אני בלעדייך חצי בן-אדם
וחי לבדי מאז שהלכת
רק עם זכרונות-אהבה שהשארת.
הלילה אינך...
