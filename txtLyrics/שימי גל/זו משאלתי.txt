אם היינו בני-אדם כמצוות האלוהים,
מה יפה היה עולם בו אנחנו קיימים.
לא היו מריבות ושנאה בלבבות,
לא היו בו מלחמות, שכול וצער אמהות.
אם היינו כל חיינו הגונים וישרים
ושמחנו בחלקנו והיינו מאושרים
וגידלנו ילדים חמודים ונהדרים
ולימדנו אותם ללכת בדרך ישרים.
אם היינו בני-אדם וכמעט כמלאכים
אז ודאי שלא מצאנו אנשים שעוד בוכים.
לא היה רעב ללחם ואדם בצמאונו
וישבו כולם לבטח, כל אחד במעונו.
אם היינו בני-אדם כמצוות האלוהים,
מה יפה היה עולם בו אנחנו עוד חיים
והפך אז לגן-עדן מוחשי ואמיתי,
שכך יהיה עולמנו, זו משאלתי ותפילתי.
