עכשיו בבית כבר אחרי הצהריים
השמש מטילה קרניים אחרונות
וכשיחשיך אתה תצא אני יודעת, 
מעבר לגדר אורבות הסכנות.
עיטפו למענו את הברזל במשי
הוא רק נראה כמו גבר מגודל
ולפעמים ילדי נוטה לשכוח
עד כמה דואגים לו
כמה הוא יקר
אני רוצה אותך שלם כמו שהלכת
אל תיפגם ואל תחסר
אני רוצה אותך שלם כמו שהלכת
אז שמור על עצמך 
אז שמור על עצמך 
מכל משמר
עכשיו יורדת חשכה
יורד הערב
השקט מחלחל אל תוך החדרים
ובלילות בהם שנתי עליי נטרפת
אני עוקבת בחשש אחר המשך המגעים
באופק כבר רואים את שנת אלפיים
עולם חדש ממתין מעבר לפינה
אני דואגת כמו היית בן שנתיים
פחדים של אם הם בני מיליון שנה
אני רוצה אותך שלם...
הסכנות במבצעים, באימונים, בתרגילים
בשדה מוקשים-נצרה פתוחה, בטרמפיאדה, בבסיס
נצרה פתוחה - 
אני שלחתי איש שלם, מסור בשמי למפקד
ואיש שלם הוא התחייב בחזרה לשלוח
במבצעים, בסיורים, בחדירות פתיחת צירים
בסמטאות אל מול מטר האבנים
בהיתקלות, במארב, בקור מקפיא 
בחום שרב
אני רוצה אותך שלם...
