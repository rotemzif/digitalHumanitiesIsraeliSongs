הגד לי ירושלמי שכמוך,
מאין זה נחלת את שירך?
האם ממעיינות ההר?
מנביעות הגשם?
האם מגאון ירדן, בא ניגונך?
הנה נגע בך ריבון שמים,
הנה נגעה בך כנף השכינה,
זמר בית המקדש,
ציון וירושלים,
כינור דוד, המצא לי מנגינה.
שיר לי משיריך, הזמר,
שיר לי כשופר מראש ההר,
אשד מזמוריך בדמי ינהר,
ירושלמי שכמוך שר.
הגד לי ירושלמי שכמוך,
מאין זה נחלת חסדך?
האם מנביאי העיר?
מכוהני הבית?
האם מן הלויים נחמתך?
הנה נגע בך דוד המלך,
הנה נגעה בך רחל האם,
זמר ככר העיר,
קריית ארבע, בית לחם,
קולך יגן עלינו, ירחם.
שיר לי משיריך, הזמר...
הגד לי ירושלמי שכמוך,
מאין זה נחלת דיבורך?
האם מבית אביך, איש,
או מעדת רעיך,
אולי מרחובה של עיר, דברך?
הנה נגע בך קשיש בדרך,
הנה נגעה ילדה בכף ידך,
זמר חוצות שלי,
זמר העיר, הארץ,
מאין זה נחלת את שירך?
שיר לי משיריך, הזמר...
