אדום צובע ימים ולילות
צפירות מנסרות ת'שקט ברחובות
ריח פחד מהול בתקווה
חיים כרגיל מחבקים גאווה
ממשיכים לרוץ בקצב של צב
ממשיכים לעבוד מתוך ממ"ד
צלצול הטלפון זה בטח הצו
הבא שיושב הוא גם זה שעמד
החשש להישיר מבט גורר פזילה לצדדים
ימינה שמאלה לא יוביל אותך הלאה
מסתכלים למעלה מחכים לטילים
מתבוננים מעלה מדברים אל אלוהים
ורק הוא יודע שכולנו חולמים על אותם דברים
אתאיסטים שמים מבטחם בכיפה
אינטרסים פוליטיים משנים ת'מפה
בטלוויזיה משווקים לאנשים אחידות
כשכל מה שהם רוצים זה להרגיש אחדות
החשש להישיר מבט גורר פזילה לצדדים
ימינה שמאלה לא יוביל אותך הלאה
מסתכלים למעלה מחכים לטילים
מתבוננים מעלה מדברים אל אלוהים
ורק הוא יודע שכולנו חולמים על אותם דברים
שלום לחיים שקטים שיגיעו
בטחון שדרך היא רק אמצעי
נכסה ילד בשמיכת טלאים
שלא יהיה לו קר במילואים
