הסוודר השחור תמיד עושה לך טוב
את מביאה את המים ואני בא מהרחוב
מישהו דופק בדלת הכלבים נובחים
אני משתעל בשקט את לא אוהבת אורחים
פגשתי את השכן זה שהילד שלו נהרג
הוא שאל אותי אם אנחנו עוד יחד
עוד מעט נצא, ירח מלא בלילה שחור
נלך, נקנה סיגריות ונחזור
הסוודר השחור נפל מהשולחן
לידו שפוכה המאפרה מהעץ שאת אוהבת
ערב ראש השנה, ואת שותקת
אני אקום, רק אם תרצי לשתות
את לא מסתכלת את מתביישת לראות
עכשיו נצא, ירח מלא בלילה שחור
נלך, נקנה סיגריות ונחזור
הסוודר השחור...
