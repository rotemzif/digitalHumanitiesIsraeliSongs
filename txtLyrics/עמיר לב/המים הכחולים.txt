הן יושבות על החול הכי קרוב למים
אני יושב ממול ליד הדגים
אחת שותקת, השניה מזמזמת שיר
כל כך יפה החוף, הזה עם המים הכחולים
שני בחורים עם שני כלבים גדולים
הקטנה יושבת זקוף מורידה את הצמידים
הגדולה לוקחת חולצה ומכסה לעצמה את הפנים
יפה החוף הזה, עם המים הכחולים
הן נכנסות למים, אחת עומדת והשניה שוחה
נשמעת צעקה, הגדולה נוגעת בקטנה
פתאום היא מחליקה על אחת האבנים
קרוב לחוף בתוך המים הכחולים
איש מבוגר דוחף כסא, על הכסא יושב הילד
האיש דוחף שותק, והילד צועק
הן עומדות הגדולה עם השקית
והקטנה היא מחזיקה את הבגדים
מחכות שהשמש תיגע במים הכחולים
