ראש הממשלה לא בא לאזכרה של הנופלים
הבת שלי שומעת ברוס בחדר הקטן 
המפוחית הזאת שלא קשורה לכאן 
והצעקות שלו על אמריקה שאבודה מזמן 
ראש הממשלה לא בא לאזכרה של הנופלים
קורא על האחים ביילסקי שהסתתרו מהגרמנים 
עכשיו הם כאן מלאים בתרופות 
מאה שקלים בחודש מהמדינה על השנים היפות
רציתי לצעוד איתם אתמול בירושלים 
אני לא כמו שאני מדבר  נשארתי בבית
בסוף נופל 
נופל על השטיח האדום
תמיד הוא מתעורר מוקדם  
בא ולוחש 
אבא אתה קם
ראש הממשלה לא בא לאזכרה של הנופלים
גיהינום עכשיו בג'נין הריח המסריח שזורם ברחובות 
הגעגועים למתים המרפסות השבורות 
החיילים המפחידים שיכולים לעשות הכול
 השמאלנים שרושמים את הדוחות 
הילדים של עזה 
והילדים של שדרות  
תמיד בסוף נופל 
נופל על השטיח האדום
תמיד הוא מתעורר מוקדם  
בא ולוחש 
אבא אתה קם
ראש הממשלה לא בא לאזכרה של הנופלים 
הוא והאישה שלו בטח ישנים
גב על גב אולי מחובקים 
מכוסים או לא 
בטח מכוסים
פתאום שתיי הידיים שלי רועדות
התקף חרדה, אני מתחיל לכתוב שמות
ויקי כנפו, ישראל טוויטו, אורי אבנרי,
אודי אדיב, אביגדור פלדמן, מרתין לותר קינג, 
אילן צלר, דנה והילדים..
