עוד שעתיים עד שהיא תחזור לעצמה 
היא תעביר אותם מול הטלוויזיה 
זמרת נוסעת במכונית בלי גג
שתי ספרות על המסך מסתירות את הנהג 
ואווה שיושבת לצידה מול הטלוויזיה 
שפתיים אדומות מעל ספת העור 
הדלת נפתחת הן מפנות מבט 
גבר מבוגר עם נעלי  התעמלות
קצת נכנס קצת רוצה לחזור
בערב היא השכיבה את הילדה שלה במיטה
לילה טוב היא אמרה לה עד שנרדמה 
אנושקה היא לחשה אנושקה שלי 
הכול היה בסדר 
אבא שלך יהודי
היא קמה מעלה חיוך מסמנת לו עם הראש
זה אחרי זו הם הולכים
נעלי ההתעמלות שקטות העקבים רועשים
זה פארדייס בקריות אורות אדומים 
ובחדר הקסמים מגבונים לחים 
וויטני יוסטון תמיד תאהב היא זזה עם הצלילים
הוא מוריד את הבגדים משאיר את  השעון 
חולצת הכפתורים תלויה ישר על הידית של החלון
בערב היא השכיבה את הילדה שלה במיטה
לילה טוב היא אמרה לה עד שנרדמה 
אנושקה היא לחשה אנושקה שלי 
הכול היה בסדר 
אבא שלך יהודי
היא יודעת כמה דקות פיתוי לכמה שניות של אושר
הוא מתלבש ויוצא היא מלוה אותו לדלת
על הסובארו הלבנה שלו כתוב תנו לחיות לחיות 
ואווה באה מאחור מכבה את האורות
