אריה מצחיק את רותי הם יושבים במסעדה
הוא מזיז גבה אחת כמו שחקן
ורותי רוכנת מחזיקה לו את היד
מתחת לשולחן מצמידים רגליים
ואריה במיטה מחכה לה שתבוא
שומע את הדלת היא נכנסת לבית
במקום לבוא אליו היא מושכת את הזמן
תמיד היא מתרחצת שעתיים
מפולות בהרים
חשבו שזה יקרה באיזה יום עצוב
ארמונות נוצצים
הפכו בשניות לאיזה חור עלוב
לילה אחד רותי לא חזרה
בבוקר מתעורר ושומע מים
ואיך שהיא זורקת את הבגדים
על הרצפה ושוב היא מתרחצת שעתיים
הוא לא שאל אותה איפה היא היתה
יושבים על הספה ונותנים ידיים
ורותי עם סיגרייה מתרחקת לשינה
במקום לקחת כדור אחד הוא לוקח שניים
מפולות בהרים...
ליד השער מתקבצת שיירה
ואריה ראשון שוכב בעגלה
ברמקול הודיעו להתחיל בצעידה
ואני חיפשתי את רותי והיא לא היתה
מפולות בהרים...
