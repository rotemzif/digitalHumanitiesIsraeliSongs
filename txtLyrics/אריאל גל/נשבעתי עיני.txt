נשבעתי, עיני, כי נשוב וניראנה,
כי נוסיף לקולה לתמוה.
ישנן יפות יותר ממנה,
אך אין יפה כמוה.
בעבור הברק את עציו להכיר,
הוארו במראות
כוחה וצילצולה -
רציתי כי תחשוב שאני בהיר
וידי טהורות ודעתי צלולה.
רציתי לה לומר שאני מן גדי
ומגע אצבעה בצמרי הצית חג,
בענן מרחקים של פסיעה מנגדי
שתפשיל צווארה ותיצחק ותיצחק -
ובחוץ,
השדרות,
בנשימה נטולה,
מלאו אושר, טפחו, ביקשו סעד.
והסתיו, והסתיו נשא שיר ותהילה
לעירו הלובשת סער.
