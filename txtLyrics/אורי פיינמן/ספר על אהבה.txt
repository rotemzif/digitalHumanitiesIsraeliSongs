ספר על אהבה, ספר
על ריח שערה בגשם,
ספר על אהבה, ספר
איך צווארה נטוי כקשת -
ספר על הכאב, ספר
על מה גאוותה עיקשת -
גם אם נשבר הלב, ספר
עד מה אהבה נואשת -
רוח מבשרת
על סופה סוערת -
אך היא לא אמרה דבר -
רעם בשמיים
בהירי עיניים -
את ליבי ברק שבר -
רוח מבשרת
על סופה סוערת,
על סופה של אהבה -
רעם בשמיים
בהירי עיניים -
מבשר את כאבה.
ספר על אהבה, ספר
על מי בלילה היא חולמת,
ספר על גאווה, ספר
איזה מחיר היא משלמת.
ספר על הכאב, ספר
על הבדידות בה היא נלחמת.
גם אם נשבר הלב, ספר
כי שתיקתה אלי רועמת.
