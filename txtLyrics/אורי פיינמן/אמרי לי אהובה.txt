אימרי לי אהובה, 
מדוע את כה עצובה, עד כאב?
האם פגעתי בך, 
הרי אני אוהב אותך, מעמקי הלב.
נכון, אני נסחף,
ולפעמים נמצא בסף התהום.
אך לא זכור לי כלל, מקרה כל כך אומלל, 
לא מ'תמול שלשום, לא מהיום.
אימרי, אימרי לי אהובה,
האם עוד יש תקווה, 
להבעיר את אש האהבה?
ולחזור לתוואי, אל השקט והפנאי
אל השלווה, הו אהובה.
אימרי, אימרי לי אהובה,
האם עוד יש תקווה, 
להבעיר את אש האהבה?
ולחזור לתוואי, 
אל השקט והפנאי, אל השלווה.
נסי נא אהובה, 
לשכוח את האכזבה, עד סופה.
לפרוח מחדש, ולהרגיש עכשיו ממש, 
כמו ציפור יפה, במעופה.
אני עוד מחכה, 
ומקווה שעוד נזכה, רק לטוב.
גם אם נפלה טעות,
אולי איוולת, איזו שטות,
תני שוב לאהוב, קרוב קרוב.
אימרי, אימרי לי אהובה...
