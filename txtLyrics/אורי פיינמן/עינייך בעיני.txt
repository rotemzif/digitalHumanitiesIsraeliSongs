הולך אחר עינייך, אל שקט הברכות.
אל הכחול, ירוק. ואל התכלת.
נמלט אל מבטייך. גני המנוחות.
מוצא בהן מסתור וסוד ופלא.
הולך אחר עינייך, רגוע וחכם.
קורא אותך פנים. קורא מעורף.
ושט באישונייך, כמו במי אגם.
כמו במי מפל של סוף החורף.
עינייך בעיני, ראי תהפוכות.
ממך ושוב אליך, אהובה נושמת.
עינייך בעיני בוכות ומחייכות.
ממך ושוב אליך, לבנה ושמש.
עיני בשתי עינייך.
בנמל הבית שוב עוגנות.
הולך אחר עינייך עם חסד נעורים.
עם אהבה ואמונה ונדר.
המשי בריסייך. פנייך החיוורים,
עושים בי מהומות. עושים אי סדר.
הולך אחר עינייך, שנה ועוד שנה,
גם אם הן ישלחו בי אש ורשף.
יוצא בהן לשייט. ברוח משתנה.
נמשך אל המקסם ואל הכשף.
עינייך בעיני...
