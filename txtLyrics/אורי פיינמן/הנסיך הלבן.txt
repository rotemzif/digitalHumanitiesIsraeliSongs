הנסיך הלבן נולד בענן
ואולי בהרי השלג
ואלי מקרחון מספוסלת דמותו
היפה מכל נס ופלא.
הוא בינינו הולך, הנסיך הלבן
מחפש נסיכה לבנה כמובן
האומנם, האומנם יש כאלה?
הנסיך הלבן כטל רענן
וצחור כשושן המלך
הוא נראה כאן שלשום ואולי שוב היום
יראה בדרכי הפלך.
בוא וראה נסיכי הלבן
מעבר מזה, מעבר מכאן
היא לך,
היא לך ממתינה.
בוא וראה נסיכי הבהיר
מכל אופק מופלא ממחרוזת של שיר
היא שלך,
היא שלך מתנה.
הנסיך הלבן יציב ואיתן
ואולי הוא בועה או רוח
ואולי הוא נראה ואיננו נראה
ושקוף כחלום קרוע.
אל תביטי שנית נערה אלמונית
הוא אולי אגדה או בדיה שגעונית
של אותו משורר, איש פרוע.
בוא וראה נסיכי הלבן...
