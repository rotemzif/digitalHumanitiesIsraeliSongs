יום עובר, עוד יום גווע,
הקיץ חוזר, החורף שוקע, 
ואת לצידי נשארת נצחית כמו פעם.
מסביב ארץ אחרת,
הכל משתנה אבל את נשארת
לצד אהבה שבתוכי זורמת, מתגברת.
מי עוד אוהב, מי מלטף
את כל הכאב בחיי
את הבריאה, שבי מעירה
את כל הדמעות בעיני
כל פעם, כמו פעם
אהבה שמתגשמת 
כמו רוח טובה שמחממת
כל עוד את איתי נשארת נצחית כמו פעם.
המילים שלא אמרתי 
וכל השירים שעוד לא שרתי
איתך נולדים ומחברים אותנו, את חיינו.
מי עוד אוהב, מי מלטף...
יום עובר, עוד יום עובר...
