קנה כרטיס אל המזרח וטס בקו הזול
הנשק, החגור, הבקו"ם נשכחים עכשיו
חוצה קודח מדברים של קרח ושל חול
שואף אויר רחוק עמוק עמוק לריאותיו
הדריך הוא בתנועה והתנדב לסיירות
ובמסע כומתה הזיע אבל לא קיטר
אך בחופשות יצא לו להציץ בכותרות
הבית משתנה והוא רוצה אויר אחר
הוא מלח הארץ
אבל עכשיו הוא נודד
מחפש מחוזות מתוקים בעולם
כואב את הארץ אבל
פה ושם גם בודד
כן בסוף עוד ישוב
אל הקן כמו כולם
רוקד בקרנבל בריו
שר שירי סוכנות
ומרחף במדיטציה במקדש אבוד
ברובע פנסים אדום לומד קצת אומנות
ובניו-יורק הוא משפץ עם חבר'ה מהגדוד
צופה בכל יבשת בדמעה המקומית
וכאביו לרגע קט שוקעים במצולות
אבל כשבחור נידח שומע הוא עברית
הוא פה צמא מגעגוע לביתו שלו
הוא מלח הארץ...
כואב את הארץ אבל
פה ושם גם בודד
כן בסוף עוד ישוב
אל הקן כמו כולם
הוא מלח הארץ...
