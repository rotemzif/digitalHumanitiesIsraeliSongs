כשהיינו נערים,
צעירים ומוכשרים,
עם תסרוקת ברילנטין,
מבריקה כמו טרפנטין,
במסיבות של יום ששי,
שרנו אז חופשי, חופשי:
"הו, פליז, סטיי ביי מי, דיאנה".
במכנס הדוק וצר,
וסיגריה או סיגר,
איך הצמדנו פרגיות,
בשמלות עם תחתיות,
כשיצאנו במחול,
סלואו רקדנו, רוקנ'רול:
"הו, פליז, סטיי ביי מי, דיאנה".
איזה מתח, איזה להט,
איך יצאנו מן הדעת,
איזו אש ותשוקה,
הו, הו, הו, הו,
הו, הו, דיאנה משגעת.
איך שברנו לבבות,
איך רקמנו אהבות,
"את שלי, אני שלך
ואני תמיד איתך".
אך יפהפיית העיר,
זו דיאנה מן השיר:
"הו, פליז, סטיי ביי מי, דיאנה".
"הו, פליז, דיאנה".
