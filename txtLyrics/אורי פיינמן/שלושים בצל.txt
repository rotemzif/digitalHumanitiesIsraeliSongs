שלושים בצל, 
אין לאן לברוח; 
שלושים בצל, 
עוד מעט אתחיל לצרוח. 
מה שיהיה יהיה, 
אני מפסיק לחשוב; 
מה שיהיה יהיה, 
יוצא לרחוב. 
שמש נקמה, 
שהכריזה מלחמה 
צרת רבים היא ניחמה - 
מכה חמה. 
שמש נקמה 
יורדת שוב לנשמה, 
הכול הופכת לשממה - 
מכה חמה. 
שלושים בצל 
זה הסוף ביולי; 
שלושים בצל - 
חלומות יפים היו לי. 
מה שיהיה יהיה, 
הסרתי אחריות; 
מה שיהיה יהיה, 
אחיה את הסיוט. 
שמש נקמה... 
הציפור הצהובה, 
הבוערת בחובה, 
כמו הסנה שלא אוכל, 
החמנית הגדולה מעל, 
גלגל האש עוד לא נפל - 
צריך מזל. 
שלושים בצל, 
אין לאן לברוח; 
שלושים בצל, 
עוד מעט אתחיל לצרוח. 
מה שיהיה יהיה, 
כבר לא יכול לישון; 
מה שיהיה יהיה 
עד הגשם הראשון. 
שמש נקמה...
