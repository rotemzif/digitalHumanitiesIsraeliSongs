השימפנזה ברחה מהכלוב, 
בחמישי בצהריים
כשירו בה את החץ, 
עברתי לא רחוק משם
אני לא מבין גדול במציאות,
לא מומחה להולכים על השניים 
אבל יודע משהו על כלובים ועל, 
חוסר היכולת לחכות 
עד שיעבור הכאב 
עד שתפתח הדלת 
עד שימצא מקום - בית
אם ישאלו אותי אגיד שאין אמת
יש רק אותך, ומה אתה עושה איתה
אם ישאלו אותי אגיד שהגורל
חצי הזדמנות חצי מזל
אני לא מלך את לא מלכה 
אני לא נס את לא קדושה
יותר קרוב לכלום מלמשהו ובכל זאת 
איתי עד מחכה 
עד שיעבור הכאב...
