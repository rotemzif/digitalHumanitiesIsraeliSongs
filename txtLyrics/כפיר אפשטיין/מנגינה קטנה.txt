שמרתי בשבילך עוד מנגינה קטנה
ידעתי שאצלך ישנן מילים
חשבתי שאולי את לא רוצה אותה
דמעות הן רק דמעות כולם אומרים
ישנם דברים שלא נוגעים בהם ילדה
אז בואי נתעלס במבטים
גדר ועוד גדר ואלף סכינים
ואינני מסתגל לכאבים
לזרוק את הכל לים ולהפליג רחוק משם
ליבשה של חלומות כל זה לא יכול לקרות
כל זה לא יכול לקרות
שלך ואת שלי אבל כבולים כל כך
איך הרגש לא נותן להשתחרר
תדעי כל פעם שאני מרחיק אותך
אחר כך רק רוצה אותך יותר
לזרוק את הכל לים...
ריחך המשכר עדיין על גופי
והוא לא מתכוון להתפזר
אם בקרבך ליבי עדיין עוד פועם
חבקי אותי כדי שאשאר
