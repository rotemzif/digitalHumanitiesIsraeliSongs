הם קוראים לזה שירות למדינה,
הרגשתי רע אחרי שבזבזתי שם שנה ועוד שנה,
איך זה להיות על תקן נעל בצה"ל?
אם תחפש בדם שלי תמצא שרידים של רעל,
לא כדורגלן ולא מקומבן,
אין לי בעיות ת"ש ולא שיחות עם הקב"ן,
עובד על האלבום מחסנאי בסופר,
מוציא את הנשמה וזה הכסף הקטן,
כמה בעיות, כמה דאגות,
כל הראיות, מונחות על השולחן,
כמה הכנסות, כמה הוצאות,
פתאום יש חובות על השם של עידן,
ואין זה לא משנה כמה שאני מתמרן,
בין העבודה לצבא אני עייף,
ורק רוצה לחזור אלייך להניח את הראש על הכתף,
שלחי לי תחתונים וגופיות,
כאן כולם כבר כמו חיות,
נלחמים כמו אריות מוראל ממש גבוה,
ואצלנו בפלוגה,
מבקשים קצת הפוגה,
מותק לא לשלוח לי עוגה.
הם אומרים שחלומות מתגשמים,
אבל לפעמים וכשהלב עוד תמים,
עדיין חי את החלומות שלי עברו שלוש שנים,
לא מוותר כי יש לי מטרות ויעדים,
אז אל תדאגי הכל בסדר,
התלבשתי טוב גופיה שתי חולצות וסוודר,
אני לא רוצה להישמע מפונק,
שעתיים הלוך שעתיים חזור אני מפורק,
אין לי זמן להתעסק במוסיקה נחנק,
מוריד מהמדף שירים הם מלאים אבק,
הכל נתקע... אז מה הפלא שאני לא מסופק,
אני בא עכשיו נגמר הקרב,
עולה על הקו בדרך אלייך,
זה המכתב האחרון שאשלח,
כי מחר אני אצלך בבית,
שלחי לי תחתונים וגופיות...
אין לך מה לדאוג אני נזהר,
ולובש גם סוודר,
אין לך מה לדאוג, 
זה מיותר הכל בסדר,
אין לך מה לדאוג, כאן נהדר,
מפגיזים כהוגן,
באמת שלא חסר דבר.
שלחי לי תחתונים וגופיות...
