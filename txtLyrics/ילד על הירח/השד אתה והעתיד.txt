זה כל כך הפחיד אותך
עד שהתחלת לרוץ במהירות כזו
שמחשבות כבר לא עומדות בקצב
ריצה היא עסק הפכפך
דומה קצת לטלוויזיה רק מזיקה פחות
שתיהן גרמו לך לגמור עם מסקנה אחת
שכלב ציד בסופו של יום יתפוס את הארנבת
כשהרגליים מפסיקות לשאת
כשהסרט נגמר
כשמסתיימת עוד משמרת
והשורש נרקב
משהו מפחיד אותך
השד אתה והעתיד
לא אחד אלא שלושה
השד אתה והעתיד
כמה נחמד להתרפק על חדשות הערב
הרס משתולל לעומתו אתה כל כך קטן
כל עיר נותנת הצצה אל הטירוף שלה
וזה מרגיע לגלות שאתה לא לבד
כשמסתיימת ארוחת שישי
כשאין חשק כבר
ונגמרו המחמאות
ועוד חורף עבר
משהו מפחיד אותך
השד אתה והעתיד
לא אחד אלא שלושה
השד אתה והעתיד
(זה כל כך הפחיד אותך, הערכים שמכשילים אותך בשדה הקרב
נעליים שלוחצות לך או נעליים במידה גדולה מידי)
מילים: יוחאי אלוש
לחן: מאור אלוש
