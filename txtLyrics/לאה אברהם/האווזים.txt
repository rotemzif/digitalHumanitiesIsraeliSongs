שטים אווזים על פני הפלג 
אווזים עליזים זכי כנפיים 
ומולם על החוף עומדה ניצבת
ערבה בוכייה על פלגי המים 
ועולה השמש והבוקר אור 
ערבה דמעותייך מי יספור?
עולים אווזים על חוף ודשא
אווזים עליזים אדומי רגליים 
ענפייך נוגים שחים לארץ
ערבה בוכייה על פלגי המים 
מתרפקים הדשאים על גזעך השחור 
ערבה דמעותייך מי יספור? 
אווזים עליזים לכם הדרך 
לפניכם פתוחים מרחבי שמיים 
ואני לעולם פה עומדה ניצבת 
ערבה עצובה על פלגי המים 
עפו פרחו ותם המזמור 
ערבה דמעותייך מי יזכור?
