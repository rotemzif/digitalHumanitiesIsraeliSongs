יש לי מדינה ויש לה מחלות 
שאפילו מרקו פולו לא הצליח לגלות 
מחלות פנימיות ומחלות חיצונות 
וחלקן, לא עלינו, ממש קיצוניות 
יש לה כיב קיבה ויש לה כאב ראש 
והקטע המצחיק שלא ברור אם יש לה ראש 
ויש לה בעיות עם עמוד השדרה 
וגם עמוד האש שלה כבר מזמן כבה 
היפוכונדר - מי אני? 
היפוכונדר - אתה לא רציני 
דוקטור תשמע - אגלה לך סוד 
המדינה מקיימת יחסים עם הדוד 
הצד השמאלי שלה בכלל לא מתפקד 
ועל הצד הימיני לא מצליחה להשתלט 
היא לוקחת כדורים - מגומי ומפלסטיק 
ומקצר נשימה - היא הפכה לאסטמטית 
היפוכונדר... 
דוקטור תבין מצבה לי חידה 
אולי זה בעיות של גיל עמידה 
כל יום עולים עליה חדשים 
והיא רק מחפשת - את מי להאשים 
זה לא כל כך נעים - והשכנים מדברים 
אבד לה המוסר - אבדו הערכים 
היפוכונדר...
לכן קולגות נכבדים לאור המצב החמור 
אני ממליץ לאשפז את המתלונן 
במחלקה הסגורה עקב 
פרנויה מתפתחת וסכיזופרניה מתקדמת
