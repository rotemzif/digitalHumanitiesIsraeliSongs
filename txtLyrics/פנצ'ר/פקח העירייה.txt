אדוני ראש העיר אני לא מבין 
מדוע אני צריך לתת את הדין 
מדוע כל בוקר אויב הגלגל 
מתלבש על האוטו שלי עם סנדל 
קניתי כרטיס חניה אזורי 
הדבקתי תווית שאני לא בריא 
הפכתי שולחן עשיתי סקנדל 
כלום לא עזר חטפנו סנדל. 
נמאס מפקה פקה... פקח העיריה 
אדוני ראש העיר רק רגע אחד 
אל תשאיר אותי עם הסנדל לבד 
זה נכון שהפעלתי לחץ פיזי מתון 
אך תתחשב במצב הנתון 
אשתי שתחיה ישבה עם הקטן 
על המדרכה של אדום ולבן 
פתאום עבר פקח ובאמצע היום 
הוא סינדל את אישתי - במקום. 
נמאס מפקה פקה... פקח העיריה 
אדוני ראש העיר תקשיב ותשמע 
בסוף גם תראה שאין בי אשמה 
במקום להשקיע בשיפוץ העיריה 
אולי תבנה יותר מקומות חניה 
בטח אותך אדוני ראש העיר 
לא מסנדלים וזה כיף 
כי איך אומר הפתגם העתיק: 
"הסנדלר תמיד הולך יחף".
