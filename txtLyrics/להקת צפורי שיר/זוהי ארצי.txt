חרושים שדות בעמק
רוח באה לאיטה
אדמה הרה בשמש
כבר קוצרים את החיטה.
ואני הולך בואדי
כלנית עולה בהר
ארץ ישראל אחת היא
בה אני הולך ושר.
ענן והר נישאים פה
חופה תכולה מרבד גלים
דרך עולה רועות הכבשים
זו ארצי זו ארצי
דרך עולה רועות כבשים
זו ארצי שלי
שוב ארצי שלי נושקת
ריח בר שיכר אביב
מציירת ורושמת אהבות בלבבי
על הרכס נם ירח
לב של אמא מתפלל
ואני שירי זורע
בשדות ארץ ישראל.
ענן והר נישאים...
חרושים שדות בעמק
רוח באה לאיטה
וארצי שלי נרדמת
בין שיבולת וחיטה.
יום נרדם על המרפסת
ילד שר לחלומות
ובין תלתלי אספסת השנים נעלמות.
ענן והר נישאים...
