נפגשנו לפני שנה בשדה של שיש
השמיים בכו והים היה סוער
אה אה... היה אפור אני זוכר
אה אה... היית אחר.
נפגשנו לראשונה בחופשת הקיץ
בשנות השבעים של "הנוער העובד"
אה אה... את "הדלתות" אני זוכר
אה אה... היית חבר.
אם בזכות העצב תדע, תכול עיניים,
שליבה מהול בליבך כמו אוויר במים,
תתלהב מכל פרחי הבר
אולי תדע שאתה שוב מאושר.
תראה לבבות, בשמי זהב תראה זריחות,
תראה עולם שאין בו מלחמות,
תגשים חלומות, כדי לחלום צריך לחיות
כדי לחיות צריך להשתנות.
אחרי שכבר מיצית הכל, חלפו שנתיים,
האהבה ניצחה בגדול, פקח עיניים,
לך אחרי מה שאומר ליבך
עכשיו היא מוכנה לחיות איתך.
תראה לבבות, בשמי זהב תראה זריחות,
תראה עולם שאין בו מלחמות,
תגשים חלומות, כדי לחלום צריך לחיות
כדי לחיות צריך להשתנות.
נפגשנו לפני שנה בשדה של שיש...
