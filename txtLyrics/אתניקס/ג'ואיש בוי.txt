ג'וני פינקלסטין היה ג'ואיש בוי
הוא חי בניו יורק כמו גוי
אמו הרימה ידיים
כל היום היא מלמלה "אוי אוי אוי"
עד שאמרה: "ג'וני בוי, סע לירושלים,
שם תמצא בחורה
אישה יהודיה טובה
יש לך כרטיס לעוד שבועיים" -
היא אמרה וג'וני בכה,
"ומעכשיו בעוד שנה
נבוא לחגוג בחתונה
ג'וני בוי כולם ישתו לחיים
אמא רוצה שתהיה מאושר".
ג'וני בוי לקח מטוס בלי לריב, הגיע לתל אביב
לחיות בשוליים,
עכשיו קוראים לו יוני, בחור חביב,
ויש לו בת זוג שמה איב, נוצריה עם שפתיים,
"אוי אוי אוי" - אמרה אימו -
"בני שוכח את עמו,
אלוהים ישמור איזו בושה
השטן שידך לו אישה",
לא היית צריכה להתערב
את עכשיו בוכה והוא אוהב
איב לא מתגיירת בינתיים
ולא מבינה מה שאת מרגישה.
יש בזה מוסר השכל
מי שמתערב נופל
הסתכלי לג'וני בעיניים 
ותראי איך הוא מאושר,
כשהתזמורת תנגן
תדעי שג'וני מתחתן,
ג'ואיש בוי עם שיקסה שומו שמיים
שאלוהים יסלח אם אפשר.
