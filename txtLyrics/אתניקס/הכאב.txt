הכאב תפס אותך באמצע החיים
והכאב הזה קשה
חודר לבשר החי כמו אלף מסמרים
כמו זר של קוצים הוא לא מרפה
פגשת בו אז בעמק הבכא
על תלולית של עפר שילמנו חיים
זה חוזר אליך מתהודות של שיכחה
כי קרב מיותר משאיר סימנים.
הכאב הזה לא משתף אחרים
ואין לו שבתות ואין לו חגים
כמו טורפים בערבות הדרום הוא לא מרפה
אף אחד לא נולד לסבול כאבים.
הכאב מונצח עכשיו עם אותיות על אבנים
בשורות ארוכות הכאב מסודר
במקום אבק הקרב יש שורות של סביונים
אבל אין מי שיקטוף, אף אחד לא נשאר.
הכאב תפס אותך, הוא ישאר כל החיים
והכאב הזה קשה
הוא מתחבר אליך כמו אלף מסמרים
ולעולם הוא לא ירפה!
