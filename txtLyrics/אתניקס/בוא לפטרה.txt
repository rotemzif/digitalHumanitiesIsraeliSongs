בוא לפטרה - העיר שבאדום
בוא לפטרה - הסלע האדום
דרך קניון "סיק"
אל עולם עתיק
בוא אל הארמון -
"קאסר בינת פרעון".
בוא לפטרה - אל מעיין משה
בוא לפטרה - אל תחכה
רד בכביש עמאן
אל סיפור ישן
על יופיה של עיר
עכשיו מותר לשיר.
בוא אל ערביה אל חלומותיה
זוהר השמש על הרי אדום
בוא אל ערביה אל ארמונותיה
אני ועבדאללה מהמרים שלום.
בוא לפטרה - אין עוד מלחמה
בוא לפטרה - מסביב דממה
על מורדות ההרים
חצובים הסיפורים
בין אבני החול
שם תבין הכל.
בוא לפטרה - היא כמו אישה כנועה
בוא לפטרה - בשמלתה האדומה
כבר שנים מאות
מספרות האגדות
איך היא נשבתה בתום
בידי גברי האדום.
בוא אל ערביה אל חלומותיה
זוהר השמש על הרי אדום
בוא אל ערביה אל ארמונותיה
אני ועבדאללה מהמרים שלום.
בוא לפטרה - חבר חבר בוא
בוא לפטרה - לא נעצור
דרך קניון "סיק"
אל עולם עתיק
בוא אל הארמון -
"קאסר בינת פרעון".
