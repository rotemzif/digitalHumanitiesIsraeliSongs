כשאגדל יהיה לי כוח
כי הכוח מסדר הכל
לא, לא ארצה לברוח
כשאגדל אהיה גיבור גדול
בטילים וביוזמה
אנפץ על מוסכמה
כשאגדל יהיה לי "פאנטום"
ומחסן של כל מה שבוער
אקנה מכרות אורניום
אשתלט על כל מה שאחר
אהיה אזרח מסור
ולכולם שיהיה ברור
אני הולך להיות "תותח"
אתם תראו מי פה הגבר
אני הולך להיות שלך
תראי הכל יהיה בסדר
מולדת קטנה, אני אהיה שלה לה לה לה
כמעט כל שנה אבחר לי ממשלה לה לה לה
אכבוש ואשחרר
זה טוב לרצות יותר
ואולי... גם לוותר
אהיה קצין גבוה
עם חזה נפוח כמו בלון
לא, לא ארצה לשמוע
הרי אומרים שאין כאן פתרון
כאן הכוח מדבר
אולי צריך פתרון אחר
אולי לא טוב להיות "תותח"
ולא צריך להיות פה גבר
להשתנות אני מוכרח
ואז אולי יהיה בסדר
מולדת קטנה...
