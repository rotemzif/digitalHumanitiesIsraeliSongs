אולי אני קנאי, הכל מאהבה,
נשבע לך בחיי שהכוונה טובה
יש לך סיבות לכעוס אבל סיבות גם לוותר,
הנה לך סיבה אחת - אם תרצי אני חוזר
הכל תלוי רק בך אני עשיתי את שלי,
שלחתי לך פרחים בתקווה שתסלחי
לא יודע, לא יודע מה קרה לי,
יודע שזה לא בכוונה.
מתי לחזור ילדה שלי
מתי לחזור, מתי הכעס יעבור
אהובתי אני כמו שיכור
שיכור מאהבה אלייך
נכון אני קנאי, אובססיבי ובוטה,
נשבע לך בחיי שאני עוד אשתנה,
אמרתי לך דברים שלא צריכים להאמר,
קינאתי הארורה עשתה אותי עיוור
וכמו סומא הייתי מגשש באפילה,
מעריץ אותך בשקט ילדה.
מתי לחזור ילדה שלי
מתי לחזור, מתי הכעס יעבור
אהובתי אני כמו שיכור
שיכור מאהבה אלייך
הדליקי לי אור ילדה שלי
הדליקי לי אור שאדע לאן לחזור
הדליקי לי כי הלילה שחור
ואין מי שישמור עלייך.
