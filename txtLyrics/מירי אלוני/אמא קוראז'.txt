קצינים טובים וקולונלים,
אימא קוראז' הנה חזרה
בעגלתה לכם הביאה
שלל מגפיים למכירה.
רובה ביד לכל חייל פה
כינים בראש לכל לוחם
אז קנו לו זוג של מגפיים
בהם ימות למענכם
התעוררו כי בא אביב
נמס השלג מסביב
חיו עכשיו כי עוד מעט
תספיקו כבר לישון לעד
התותחים שותקים כמוזות
כשהבטן שוקקה
כי מה גרוע מן המוות
המוות על קיבה ריקה
כי כל חייל מוכן למות
אך תחילה רוצה הוא לאכול
איכלו בין כה וכה תרדו כבר
עם ברכותי ישר לשאול
התעוררו כי בא אביב
נמס השלג מסביב 
חיו עכשיו כי עוד מעט
תספיקו כבר לישון לעד
