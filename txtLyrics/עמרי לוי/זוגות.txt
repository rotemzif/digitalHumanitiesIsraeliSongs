זוגות זוגות של יחידים בודדים 
משוטטים על שפת הים 
נראים מאושרים 
בין חיוך מזויף 
"כן, אני שומע" 
"אתה פשוט לא נורמאלי" 
היא צועקת עליו 
ליד כולם 
הילד עם האזניות 
מביט בי וחושב 
"אם כך נראה אדם שטוב לו 
אני לא רוצה להתבגר" 
ולי דווקא בסדר 
לבד בין כל הזוגות 
מעדיף לחיות לבד 
ולוותר על החלום 
אולי לבד 
בדרך הביתה 
היא אומרת "עצור" 
אם לא טוב לשנינו 
אז עדיף כבר לגמור 
את זה כאן 
זוגות , יחידים, בודדים 
יושבים בבתי קפה 
הוא הבטיח לה את הירח 
הוא גבוה 
הוא יפה 
וגם היא נראית לא רע 
בדיוק סיימה תואר 
במנהל עסקים 
אין לה זמן למשחקים
