עשן הסיגריות 
שדבק לבגדים 
כשחזרת הביתה 
ניסית להסתיר 
ריחות מבחוץ 
ואיפה היית 
זה לא משנה 
אין לך מה להגיד 
את לא מעשנת 
הפסקת כבר מזמן 
ורק אני 
ממשיך לנסות 
קם ונופל 
מנסה שוב לבד 
זה לא משנה 
לאן תלכי 
איך כל פעם כשאת 
חוזרת הביתה 
הקירות נצבעים 
בעצב שקט 
איך את לא מבינה 
שכל פעם ששיר 
מתנגן במטבח 
זה כשאין לנו על מה לדבר. 
דרך לא דרך 
איך הגענו לכאן 
עם סיגריות, קפה 
ושכנים מלמעלה 
הקומקום כבר רותח 
והשיר מתנגן 
זה ששלחת לי 
כשנגמרו המלים
