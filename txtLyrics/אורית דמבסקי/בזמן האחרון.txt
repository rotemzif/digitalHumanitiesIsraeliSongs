בזמן האחרון
נכתבים בי שירים
עופות מוזרים
חולפים לי בחלון
אתמול חשבתי
שהנה השתגעתי
משהו אוכל בי
בזמן האחרון
לא יוצא מהבית 
לא מצליח לקרוא
ומצפה לאסון
מזמן לא כתבתי
לזאת שאהבתי
לאן נעלמתי
בזמן האחרון
גשמים לא פוסקים
רעמים וברקים
לא נותנים לי לישון
ובכל תרדמה
חלומות מלחמה
משהו כבד בי
בזמן האחרון
לוקח גלולות
כנגד כל החרדות
שותה להטביע את
ספינת הדכאון
ואיש לא אומר
מתי זה יגמר
ואיש לא אומר מתי זה יגמר
וכמה זמן ימשך עוד
הזמן האחרון
