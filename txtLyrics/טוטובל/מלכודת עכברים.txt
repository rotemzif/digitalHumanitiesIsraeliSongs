מה להם לעכברים כי יגורו בביתי? 
הם מחפשים את שאריותיי 
או את השאריות של אהובתי? 
אני השארתי קרקר, שני בוטנים ולפת 
והם הלכו אחריה, היא נתנה להם קצפת 
אם הלב שלה רחב מה אגיד ומה אומר 
אני נשאר עם לפת והקצפת לעכבר 
אז אם אלה הכללים אלחם על זכויותי
מלכודות של עכברים ימתיקו את חיי.
אם לא יהיה לה למי לתת את הקצפת המתוקה 
אולי היא תתחשב בי כי אני מלא תשוקה
חתולים מייללים, שני בוטנים ומועקה
אני הכי קרוב אבל היא רחוקה
גם להם לעכברים יש זכות להשתלב 
מבלי לתמוך ולצדד במי שאני אוהב 
הרי זו התערבות גסה במערכת יחסים
שאריות הן שאריות גם אם זה שני בוטנים, 
יש כאן חופש להחליט אבל לא הכל מותר 
אז אני נוטה לפגוע בזכויות של העכבר 
חילוקי דעות קשים ביני לבין אהובתי 
מביאים אותי ללכוד את העכברים שבביתי 
כי אם לא יהיה לה...
