אנוכי ליבתי מתעטפת
בזוכרי את עצי הברושים,
ואיך דינה יוצאת מן הרפת
ריחנית ויפה מנשים!
חברים, ליבתי מתעלפת
בזוכרי את צאתה מן הרפת!
עיר ואם, זכרונך בי חבוק!
תל אביב מה כליתי אליך!
אל ריחות תפוזים ופיסטוק,
אל בכיים של קטני חמורייך,
ואל שיר הרוכלים הממשיך -
ירקות, תפוזים, אלטע שיך!
יש ניו יורק בעולם, לא אגע בה,
לא על ניצה אחלום בלילי,
הוי נפשי רק אלייך כפר סבא,
רק אליך כפר סבא שלי!
אויה זה שגעון אמא, אבא,
בי הנפש יוצאת לכפר סבא!
תל אביב, ים, גגות ושמיים
וקריאות מתקן נעליים!
ושיחות הקיבוץ וויכוח,
אוי, וקומזיץ מובטח ובטוח!
ואצלי שגעון אמא, אבא-
אנוכי משוגע לכפר סבא!
ושדרות לפני ערב ביולי,
עריסות ניצבות בטורים
ובהן תינוקות - אילילולי -
מתווכחים על שביתות המורים.
מה נאמר ונדבר - אמא, אבא?
זה מזכיר לי מיד את כפר סבא!
תל אביב, ים, גגות ושמיים...
