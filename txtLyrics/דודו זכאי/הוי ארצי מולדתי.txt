הוי ארצי! מולדתי!
הר טרשים קרח.
עדר עלפה: שה וגדי.
זהב הדר שמח.
מנזרים, גל, מצבה,
כיפות טיט על בית.
מושבה לא נושבה,
זית אצל זית.
ארץ! ארץ מורשה!
דקל רב כפים.
גדר קו צבר רשע.
נחל כמה מים.
ריח פרדסי אביב.
שיר צלצל גמלת.
חל חולות לים סביב.
צל שקמה נופלת.
ארץ נחלת מדבר סין!
קסם כוכבי לכת.
הבל זעם החמסין. 
מלונה בשלכת.
כרם גפן נים לא נים.
תל חורבה נחרשת.
תכול לילות וילל תנים.
משאבה נוקשת.
הוי, הוי, ארץ חמדת לב!
השמיר, השית.
ביר סוד יתום בגב.
בשמים עיט.
ריח פרדסי אביב 
שיר צלצל גמלת 
בים של אור טובע כל,
ועל פני כל התכלת.
ריח פרדסי אביב...
