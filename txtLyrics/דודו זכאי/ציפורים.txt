שתי עינייך עייפות
שתי עינייך היפות 
מביטות בי עטופות קורי שינה
את שולחת את ידך 
ואומרת שעודך 
מבטיחה לי כי דבר לא השתנה
ואני מביט
אל עינייך אחייך 
ואוחז בשתי ידייך הערות 
ואומר אהבתי 
בוקר בא ואת איתי 
ציפורים הבוקר שוב שרות
ציפורים שרות הבוקר
אהבה בחלוני 
הן אולי רואות הבוקר
אהבה את ואני
לא כל יום הציפורים 
מטיבות לשיר שירים 
לעיתים הן עצובות בין התווים 
וכשהן אינן שרות 
אז אפשר בין השורות 
להרגיש כי גם אנחנו עצובים 
אך היום עלה בהיר 
שמש בוקר על העיר
כי אני עודי צעיר ואת יפה
את הינך ציפור כנף 
ואני אלייך עף 
שר כמו ציפור במעופה 
ציפורים שרות הבוקר...
