נפגשנו יחד שוב
החבר'ה משישים ושבע
יחזקאל, גידי וחנן
וגם המשורר
היתה תחושה של אין ברירה
אפור היה הצבע
היתה בדידות, היה כבד בלב
היתה תחושה כזו
כמו נשתלנו פה בטבע
ידעתי אז, אותך אני אוהב
שירי לי מולדת משירייך היפים
כמה אהבתי לזמרם ברגעים קשים
נפגשנו שוב אותו זחל"ם
מאז שישים ושבע
אותו חיוך, אותו מבט
אותה בת צחוק נוגה
אחד זימר לו חרש שיר
על דן ועל באר שבע
אחר ישב שקוע וחושב
ומסביב מרעים הליל
מזעיף פניו הטבע
רוגז הוא על הזר המתקרב
שירי לי מולדת משירייך היפים
כמה אהבתי לזמרם ברגעים קשים
נפגשנו יחד שוב
החבר'ה משישים ושבע
היה קשה, מה יש לומר
היה עצוב בלב
ידענו נתגבר, פשוט
עשינו זאת לקבע
ידענו זאת על אף כל הכאב
הרגשנו זאת בכל בקעה
על כל תלולית וגבע
נתנו להרגיש זאת לאורב
שירי לי מולדת משירייך היפים
כמה אהבתי לזמרם ברגעים קשים
