אם כל העולם קרקס
קרקס צבעוני ושוקק
אזי אני ליצן
ליצן שבוכה וצוחק
אם כל העולם מרתף
מרתף אפלולי ללא אור
אזי אני כוכב
אאיר את הליל השחור
כן, אלף פנים לעולם הרחב
רק אני לא אכיר את פניו
על מקל נדודי וחלום בעיני
אנוד כנווד בשוליו
אם כל העולם ארמון
ארמון רב קומות, רב הדר
אזי אני נווד
אחלום לי באוהל קידר
אם כל העולם תפילה
תפילה מתחסדת שלווה
אזי אני אזעק
אזעק וקולי ישמע
כן, אלף פנים...
אם כל העולם שדה קרב
שדה קטל מוביל אל תהום
אזי אני חייו
אושיט את ידי לשלום
אם כל העולם מזמור
מזמור לאביב שיבוא
אזי אחים - נשיר
בזמר נצא לקראתו
כן, אלף פנים...
