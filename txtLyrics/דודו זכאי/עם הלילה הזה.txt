עם הלילה הזה
שעובר ונושק עוד שנה שחלפה לה 
ומאיר על בתינו בזוהר כוכב 
הלילה הזה הוא אחר 
הוא תמים כחיוך ילדינו 
ועתיק ונבון כקמטיו של הסב
מישהו יברך את בתינו הלילה
מישהו יברך עלינו 
עם הלילה הזה
שעובר ומשכיח את עצב יומנו 
ומרקיע מסע הדרכים הקשות 
הלילה הזה הוא אחר
הוא נוצר אין ספור תפילותינו
הנושרות על ספו במילים הפשוטות 
מישהו יברך את בתינו הלילה
מישהו יברך עלינו 
עם הלילה הזה
שעומד ומרעיד עוד מיתר שבנינו 
ויודע יפי הרעות הטובה 
הלילה הזה הוא אחר 
יאסוף חרש את סליחותינו
ושלום הוא יביא בכנפיו ושלווה 
מישהו יברך את בתינו הלילה
מישהו יברך עלינו
