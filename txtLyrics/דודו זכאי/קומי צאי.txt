קומי צאי אחותי כלה, 
קומי צאי קומי צאי
בשורת אביב לך הבאתי
מאחרי גדר גני
נראה ציץ, נראה ציץ
נשמע קול הדרור על ביתי
עבר חסד אל בארץ 
על כנף אור, על כנף אור
ובפלגים נפלה רינה
לבלבו בגן העצים, 
אביב בא, אביב בא
הדובדבניה הלבינה
פרח דודי נתן ריחו 
ויחי, ויחי
צאי ברכיהו באביבך
את אביבי בך אשכינה
אף אני, אף אני
ואברכך ואניבך
יחדיו נפליג אל השדה,
אל ההר, אל הגיא
ואלקטה שם זכריות
אסוף אאסוף 
פניני טל, פניני טל
אל צווארך מרגליות
יחדיו נרד אל המעין
וכמוך, מלא רוך
עליז בהיר ואוורירי
תחת שמי אדוני, 
עם הגל עם הדרור
יזהיר אף יצלצל שירי
