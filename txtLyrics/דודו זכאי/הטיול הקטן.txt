לטיול יצאנו
כלנית מצאנו
על גבעת הדשא במערב
אל ההר עלינו
את הים ראינו
ומשם ירדנו בדהרה.
צב זקן פגשנו בדרך
בית ענקי החזיק על גב
בתהלוכה נהדרת
אלף נמלים נשאו חגב.
בשלולית המים
שמנו ת'רגלים
על החוף ישבנו בתוך סירה
בחלקת אספסת
רצנו בתופסת
כל הלטאות נבהלו נורא.
באנו בשורה אל הכרם
רוח סערה וענף נשבר
שמה בין תילי חפרפרת
אלף רקפות כל אחד ספר.
אז מאוד עייפנו
והביתה שבנו
שמש כבר יורדת ומאוחר.
רק בתוך הדשא
כלנית לוחשת
שובו בשלום
נפגש מחר.
