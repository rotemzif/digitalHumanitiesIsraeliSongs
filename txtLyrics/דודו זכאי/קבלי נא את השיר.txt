אני עודני ילד
אני עוד לא יכול
לבנות בתים בארץ
ופרדסים לשתול
אני איני יודע
לחפור באר בחול
אך על כל זאת מולדת
לשיר אני יכול
אשיר לך המולדת
על עמק ועל הר
אשיר לך שיר על בית
אשר אבנה מחר
אשיר לך המולדת
על גן וכפר ועיר
ומה אוכל לתת לך
אתן לך את השיר
אני עודני ילד
אני מביט נדהם
כמה יפה התכלת
כמה עמוק הים
כמה ירוק הדשא
כמה נוצץ הטל
ומה יפה הארץ
שבה אני אגדל
אשיר לך המולדת...
אני עודני ילד
אבל בתוך ליבי
ישנם שמיים תכלת
וים ומרחבים
ישנו פרדס ובית
ושיר ומנגינה
וכשאגדל אביא לך
כל זאת במתנה
