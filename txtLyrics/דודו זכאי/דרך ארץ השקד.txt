עמוק, עמוק בתוך החורף
נולד תינוק כולו רועד
וכשלאור פיזז
ממש ברגע זה
בחלונו עלו פרחי שקד.
בחצרו שקד פורח
ליד השוקת השבורה
והתינוק הרך
את חיוכו שלח
אל עץ המחולות והשירה.
דרך ארץ השקד
דרך אור ודמע
באתי ילד קט רועד
באתי גבר חי.
ובצד אני עומד
על ידי נושמת
דרך ארץ השקד
ארץ אלוהי.
עמוק, עמוק בתוך החורף
צחוקם של ילדים אובד
והתינוק הרך
לילד קט הפך
ועל ראשו עטרת השקד.
ובעולם שוטף בזוהר
תחלופנה שבע השנים
הנער הוא אדם
נשמת בשר ודם
הנער הנשקף בעננים.
דרך ארץ השקד...
עמוק, עמוק בתוך החורף
מערפל כבד כבד
מדרך הדמעות
עלי לכאן לראות
את ארגמן וורד השקד.
בחצרך שקד פורח
ליד השוקת השבורה
ליד שברי לבך
עומד ומחייך
אילן המחולות והשירה.
דרך ארץ השקד...
