יד ביד
אחר הצהרים
של שבת
הולכים לנו רחוק
בין השבילים
ככה מטיילים
דגים עושים שלום מן הברכות
בנפנופי סנפיר שולחים
טיפות אל על
עצי האגוזים עטופים ירוק בהיר
כמו גברת מגונדרת מול ראי
שם בפינה בקצה צינור
ללא תנועה חרדון אפור
שמתחרדן לו עם השמש
אולי פשוט חרדון עייף
אולי רוצה להשתזף
יד ביד...
על דשא מול שבת של חיילים
הם שוב בבית
בשיחה ערה ומחוק
מחלונות בתים
ריחות חמים עולים
סימן לקראת עתיד
מתוק קורב
על המגרש ילדי הגן
משחקים משחק קטן
תופסת קלאס או כדורגל
ולא רוצים את הגדולים
כי גם לבד הם יכולים
יד ביד...
זאטוטים רצים אל הבריכה
לתפוס את כל
כל המים הכחולים
והוריהם שוכבים לתפוס
קצת מנוחה
בלי זה ביום שבת לא יכולים
עכשיו שעה של אהבה
ואחר כך וודאי שלווה
שלוות צהרים של שבת
יד ביד...
