זיכריני ביין הטוב ובזמר,
זיכריני ברוח הבוקר הצח
זיכריני עד סוף וזיכריני עד גמר.
עמוק בלבך אני חי לא נשכח.
זיכריני, זכרי
ביין הטוב,
זיכריני, זכרי
בזמר.
לבשי שמלתך, את יפת-שמלותייך,
סרקי שערך הניחוח גלים;
האירי פנים ונגבי דמעותייך - 
מתוק הוא האור על שדה-שיבולי.
זיכריני...
הנה חבקתיך האם לא תרגישי?
הנה נשקתיך למה זה תעגמי?
הרימי ראשך, צעדייך הגמישי
כזאת ראיתיך בערוב אור יומי...
זיכריני...
חפצתי רבים לבבות עוד תרניני,
חפצתי תהיי מאושרת מאוד
אני את אושרך אברך וזיכריני
כהד-מנגינה, כמקסם-חלומות.
זיכריני...
