לחוף ירדן אני זוכר
שנים רבות עמך
יפה שלי צנועה שלי
כן, שוב אני איתך
כך נעמוד פה זו מול זה
עוטים נופי ילדות
וההרים גולשים סביב
מלאי הוד ופשטות
לחוף
לחוף ירדן
נשקו גלי ימי
כמו הירמוך המתפתל
כן ים זכרונותי
ולמול
נופי גולן
אחוש איך יד הזמן
צונחת על כתפי תרעד
עם זר מנגינותי
עם זר מנגינותי
מימי ירדן הרוו שנותי
צמחו נפשי פלאים
ובכל אשר אפנה אלך
הם בקרבי זורמים
לחוף ירדן זיכרונותי
עם כל האוהבים
בני הכיתה, הידידים
הבית, ההורים...
לחוף...
שוב נעמוד פה זו מול זה
נושמים נופי ילדות
וההרים חובקים סביב
מלאי רוך ופשטות
חופי ירדן שוקטים ארצי
הטי נא את כדך
וביום חמסין קייצי וחם
ירוו הם צימאונך
לחוף...
