הן ראיתיך ולא אדע מתי
ואת לא כאחת הילדות
כשאת חודרת אל תוך לילותי
כמו מבין דפי האגדות
אל תפחדי - ילדה קטנה תמימה
אני כאן לצידך, הושיטי יד
כי את כמו הכיפה האדומה
ביער שבו כל זאב - צייד
לכן שרים עלייך שיר
לכן אומרים בכל העיר
שאין כמוך ילדה
כי את כמו אגדה
לכן שרים עלייך שיר
בכל העיר
כמו סינדרלה זהובת תלתל
היית, כשרצנו יחד בחוצות
אך רק עם הירח שמעל
הותרת אותי לפתע בחצות
מבעד מנעולך בבוקר צח
כמו עליזה יפ-יפית מאוד
אך למה לא לקחת אותי איתך
במסעך אל ארץ הפלאות
לכן שרים עלייך שיר...
הנה את שלגיה בחורף קר
וגמדים סביבך בלהקה
ומי הוא הנסיך המאושר
אשר לנשיקתו את מחכה
אך יום אחד עם שוך סופה בחוץ
אין מי אשר יפתור את החידה:
ברחת עם הקוסם מארץ עוץ
אולי באמת היית רק אגדה
לכן שרים עלייך שיר...
