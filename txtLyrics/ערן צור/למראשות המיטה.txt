חנות מתחת בית המלון 
אישה עם תסרוקת דומה לשלך 
שיער מופרד עם שביל קצת בצד 
דופק לי הלב - אולי זאת את
לא רוצה לכתוב שיר מדבש
לא מרגיש טוב עם זה
אף פעם לא הכרתי אותך 
כמו ברגע הזה 
שבו אני רואה 
את מה שהיה ומה שעכשיו 
ומה עם הנר שבער 
הוא שהאיר למראשות המיטה 
כשנמשכה הטיפה 
ומה עם הפרי שבשל 
לפני שנתיים היה רק גרעין 
טמון באדמה, בתוך החום שלך 
עומדת תחת בית הדירות
אישה עם שמלה זהה לשלך 
הכתפייה הימנית קצת שמוטה 
דופק לי הלב - הרי זאת את 
בואי נצא לטייל 
נרד ברחוב 
בואי נרחיק עוד יותר 
לרע ולטוב 
ובואי ניזכר 
את ואני זה משהו טוב 
ומה עם הנר שבער 
הוא שהאיר למראשות המיטה 
כשנמשכה הטיפה 
ומה עם הפרי שבשל 
לפני שנתיים היה רק גרעין 
טמון באדמה, בתוך החום שלך
ומה עם הפרח שצמח 
לפני חודשיים היה רק ניצן 
טמון באדמה 
בתוך החום שלך 
מה שהיה ניצן 
הפך לילד קטן
