טיפות אבק לבנות על עלים שנשרו בסוף העונה
השנים חלפו, התצלום דהה
אם לא אכתוב עכשיו
לא יוודע
שאור השחר הארור אשר האיר את יום מותו
היה האור המבורך אשר האיר את היוולדו
של התינוק שנושא את שמו
טיפות של גשם נוטפות על עלים
שלבלבו לכבוד העונה
של עלים שלבלבו העונה
השנים חלפו, התצלום דהה
אני מרגיש שאם לא אכתוב עליו הוא יישכח
ולא נודע שהיה כזה אדם בעולם
כי העונות שמתחלפות והשנים שחולפות
שותקות ומוחקות אותיות חקוקות
טיפות של גשם נוטפות על עלים
שלבלבו לכבוד העונה
על עלים שלבלבו העונה
השנים חלפו, התצלום דהה
