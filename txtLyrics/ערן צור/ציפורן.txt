ציפורן אצבעו הקיצונית
בכף רגלו השמאלית
חותכת
באצבע הסמוכה
ידו הימנית בהתאם
פתוחה
לשחרר לשחרר לשחרר את הבטן
לעזוב לעזוב לעזוב
את הגוף
הולך לאיבוד
בניו יורק סיטי
מנהרות של רכבת תחתית
מסע
צריך להיות קשה
לחתוך בכנפיים
לחרוק בשיניים
לחתוך בציפורניים
לשחרר לשחרר לשחרר את הבטן
לעזוב לעזוב לעזוב את הגוף
שני עמודים בצדדים
למעלה תקרה מקומרת
למטה תחתית אפלה
במרכז מרצדות הספרות - 33
בן אדם נשען על הקיר
הניצב מאחור
תחנות באור ניאון
השתקפות בזגוגית החלון -
של רכבת
לשחרר לשחרר לשחרר את הבטן
לעזוב לעזוב לעזוב
את הגוף
הולך לאיבוד
בניו יורק סיטי
