מה את עושה כשמכבים את האור
איך את מתמודדת עם לילה שחור
החלומות הכחולים מזמן נעלמו
האם את עוד חיה את מה שסיפרו
לאן נעלמת כשהשחר עלה
למי עוד מכרת את אותה חוויה
האם כבר הגעת עד למעלה ילדה
האם כבר מצאת בעולם הבנה
לא לבשת חזיה - זה מדליק את הדמיון
הלילה ירד את נראית שיגעון
שמעתי קולות שם למטה בעמק
קראת לי, וודאי לא היית מאושרת
רוקדים עירומים מול ירח צהוב,
עשן גם במים, עשן גם בראש
ישבנו עישנו היה די נחמד
בסוף השתכרנו נשארתי לבד
אני פה החושך ואת כאן האור
כן זאת את שצודקת, אני השיכור
אני הבוגד שיורה לך בגב
ואת מלכה יש לך כתר זהב
כשכיבית את האור התחלתי לבכות
בחושך קשה קצת לראות את הדמעות
יחסים בלי עתיד, הכרות בלי עבר
מגעים בלי בסיס, סיפור שנגמר
הערפל הכחול שבמוח שולט
יחסים בלי תחושה זה דבר שבולט
עכשו את רוכבת ללא הגבלה
מחר ננסה לחפש את התשובה
