אף אחד לא דיבר על זה, במשך שנים כולם שתקו 
עד שמישהי מבחוץ אמרה: תפנה את הגופה מהחדר שלך 
שמחתי שהיא סוף סוף אמרה את זה 
עכשיו אוכל להיות מי שאני, ולא אני של פעם מזמן 
אתה זוכר בכלל מי אתה, מעשן המון כדי לשכוח את זה 
וקול אחר אמר: חלק הוא זוכר, השכל שלו חזק מדי 
מבליח דרך ענני העשן 
רציתי כל כך לשתף אותה, לתת מקום לחדש 
הרי אני כבר אבא לילדים עכשיו 
חייב לסלק את הגופה שנשארה לי בחדר 
כי אם אתה מוציא ממני משהו, נפער חלל רגיש לאור 
ואז הנשמה משנה צורה, ממהרת למלא את הריק שבבור
