פתאום אני מוצא עצמי בקרבות תרנגולים, עם סכינים ובקבוקים שבורים
גברים נלחמים עליה, עוברים וממשיכים, אני חלש ומתקפל בקלות,
היא קורצת לי בעין כשהיא בידיים של מישהו אחר
נכנסנו לבר, היא עומדת לידי
פתאום מהצד השני מופיע בחור ישראלי, ימאני, תופס עליה בעלות
היא קורצת לי בעין
יום אחרי, היא משתחררת ממנו, ושוב איתי באיזה בר
גבר רחב עם עיניים שוקקות, מהצד השני פתאום מתחיל להתעסק איתה
באגרסיביות, כמו איני קיים
איכשהו אני מצליח לגרור אותה משם, החוצה לבר אחר
ושם היא מחליטה לשחק POOL, פתאום קם איזה בחור אחד כמו עכברוש
במהלך המשחק אומר לחברו - בוא נזיין אותה
היא מפסידה ומתחמקת אל הבר, אנחנו יוצאים לביתה
עכברושים רצים מפחי אשפה אל חצרות הבניינים
נושכים אחד את השני, צפצופים של זעקות כאב, ריח נבלות ותאוות בשר
היא קורצת לי בעין
