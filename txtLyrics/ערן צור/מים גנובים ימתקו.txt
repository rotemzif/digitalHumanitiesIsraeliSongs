ישבתי עם חבר בבאר השכונתי
שתינו ודיברנו עד ארבע לפנות בוקר
נפרדתי ממנו לשלום
בדרכי לביתי נתקלתי בדוכן עיתונים עזוב
מגזין ספרדי משנת שבעים וחמש.
ויש בו צילומים של נשים שלא לובשות בגדים
מים גנובים ימתקו
מסתכל ימינה שמאלה, מפחד להיחשף
לקחתי הביתה דפדפתי, עלה בי דחף
לצאת, לקחת עוד, חשבתי
מה פתאום לצאת לקור הזה?
צא צא אני רוצה את זה
אף אחד לא רואה, אף אחד לא ידע -
זה בגניבה
מים גנובים ימתקו
אל אל אל אל תצא
אתה טועה
אתה הורס את החיים שלך
מים גנובים ימתקו - לך עם הדחף הזה
ויכוח פנימי אלים, בינתיים עלה השחר
מפנים אשפה מהרחוב, מחלקים עיתונים וחלב
הלכתי לישון אחרי ששמתי את כל התמונות בארון.
