התחלתי בקרית שמונה, יש כאן משפחה שאני מכיר
האבא רופא שיניים, הם עשרה אחים ואחיות
הם נוצרים, בארץ הם חיים כדי להיות קרובים
לאן שישו הלך על המים ולנצרת, למקומות הקדושים
המשכתי לראש פינה, יש כאן צימרים
של איש אחד אשר קוראים לו נועם הלוי
הוא פעם ניגן עם אהוד בנאי בכלי הקשה
והוא עזב את העיר הגדולה כדי לחיות כאן בשקט, בשלווה
עליתי לצפת, כאן גרה אישה שאני אוהב
הכרתי אותה כשחייתי במרכז הכרמל
שמעתי שהיא חזרה בתשובה
שיש לה ילדים והיא עכשיו אישה טובה
המשכתי לנסוע, הגעתי לקריות
עצרתי לבירה בעמק האלכוהול
כמו תמיד הארסים כאן חוגגים
משם הגעתי לאפק כי שמה הקבר של האבא שלי
גשם ירד כשהגענו לאחוזה
ברחוב גבעת דאונס יש טירה שלא נגעו בה
פעם היא היתה שייכת לפילגש של הנציב האנגלי
יש שם טראסות בחצר, אלפי נמלים שחורות גדולות אוכלות אותי
מה אני זוכר מחדרה? ההורים שלי מכרו שם מכונית
ואחר כך נשארו חברים טובים של זוג הקונים
ואני בתור ילד התפלאתי - איך זה שיש חברים שגרים רחוק
משם הגעתי לנתניה והתיישבתי על החוף
יש כאן גברת אחת עם שדיים חשופים
הם נתונים במגבת, הם כל כך חמודים
מה הייתי עושה לה, היא בטח היתה נהנית
אבל הנה הבחור שלה מגיע ושם לה יד על הכתף
מה שלא ידוע זה מטרת הטיול
אבל אולי בעצם זה רק בגלל הבלוז
בפעם הבאה אנחנו ניסע, ניסע לדרום
בינתיים שלום, תודה וגם להתראות
