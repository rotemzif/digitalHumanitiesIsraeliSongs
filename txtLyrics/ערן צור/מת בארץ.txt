המת היפה כבר היה מצוי בגני
פורח, שטוף זהב - אור וריח מים
בגובה גומה לאגס נח מת נהדר.
שבילים זרויי חול רך בהיר
עיטרו לדשא, הכל ראיתי חדש
מת מתנה שם נח וחיכה לי.
אביב ים - תיכוני מוקדם ועומד
בלאט, הסיע אותי כפרפר לאן
שכאב מתוק הפציע כמו שחר.
וגהרתי מעל אומללי המרהיב
הלבן ודמו עיגול יפה ביותר
לוח לבו, צוארו אהבתי כרגע.
יכולתי לקונן לשיר להקפיא
מת שלי, אין שירים בדמי
הארץ הורישה שירים למת אחר.
תודה ובכי מתי שלי יפהפה
הצפוי במו עיני עמדתי לראות
איך יופי בתנאי כהרף זועה.
