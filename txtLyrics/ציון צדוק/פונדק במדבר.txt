בארץ המדבר על אם הדרך
בין הצוקים פונדק בודד ניצב
ובו שלושה אחים היו, שלושה אחים
שלושה אחים שם בפונדק יחדיו
פונדק במדבר, פונדק במדבר
בינות צוקים חדים ועופות טרף
פונדק במדבר, ניחוח יין חם
ונהגים סרים עם בוא הערב
עד יום אחד היא באה מן הדרך
שחומת מבט ושערה צהבהב
לקחה היא את הבכור, הבכור הלך עמה
הלך עמה הבכור ועוד לא שב
פונדק במדבר...
בליל סופה אחד ברקים וסער
עבר איש על הסף, נודד וזר
ליווהו הצעיר, הלך לו הצעיר
הלך כל הצעיר ולא חזר
פונדק במדבר...
נותר רק החאד עד הם הופיעו
וסהר ועשן הלך עמם
לנוח במדבר שם, במדבר לשכב
והוא אינו זוכר לשוב משם
פונדק במדבר...
ממש שם בפונדק רק קול העיט
הדרך שוממה עד יום אחד
ושוב שלושה אחים, שלושה אחים באים
שלושה אחים שם בפונדק ביחד
פונדק במדבר...
