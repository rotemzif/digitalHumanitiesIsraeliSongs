אנחנו, שנשאר לנצח בבית היתומים, 
לא נשכח ולא נסלח לעצמינו 
שהרשינו לנו ולאחרים 
בימים ההם לאחד את נשמותינו 
בקוד שתיקה שאיש מאיתנו לא ישבור 
לא במסיבות ולא בכנסי מחזור 
אנחנו ששרדנו ונושאים מאחור 
את שתיקתו של מי שלא יחזור 
אומרטה 
ואלו שהשתגעו ואלו שאינם מסוגלים 
לחבק אדם לאמץ הורים 
את הטרף הסמוי את הדם הלא-נראה 
שבמומחיות הקזנו זה מזה 
אומרטה 
ולמדנו להיות טובים 
במחיר של גילגול מלא 
דרך אפתיה ודרך כאב 
דרך דריסת החלש 
אומרטה
