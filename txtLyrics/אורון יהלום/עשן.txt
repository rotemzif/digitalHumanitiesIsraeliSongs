שעת צהריים, אני מטפס על אבנים במכונית חבוטה 
מגיע לקרחת יער ונכנס לבקתה 
גורה וברגר הדליקו אש כבר אתמול שלא יהיה לנו קר 
ברגר, בזקן בודהיסטי, אומר: "זה לא יודע שום דבר" 
יונה יוצא לדאון היל מטורף וחוזר מגחך בחיים 
אני משתרע על הספה ומכין את המצרכים 
אינדיקים נזרקים דאבלים טריפלים 
עוד שפופרת מוכנה פגיעה במטרה 
מיי נמרחת מהר מדי לאן היא הלכה לאיבוד? 
ברזיו מג'נגל את השיחה 
תלתלים וצלקת גלשן טריה 
מי עושה קפה? מישהו רוצה בירה? 
הומר חונק את בארט, אני חונק את המילים 
אברטון מכניסים לצ'לסי ואברם על הפנים 
אני לא יורד מהרכבת הזו כל עוד הקטר פועל 
אמרתי לפני השינה 
והעליתי עשן והעליתי עשן והעליתי עשן 
עד שהקאתי את הנשמה 
סביב העיניים אגרופים שחורים 
עוד כוס מים ואנשים נופלים 
בשש בבוקר יצאו הציידים לסיבוב ניצחון באי הזבובים 
השאירו אותי לשמור על האש 
שלא תתיז גחל על הישנים 
עמדתי במשימה 
אני לא יורד מהרכבת הזו כל עוד הקטר פועל...
