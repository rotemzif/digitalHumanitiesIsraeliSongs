מה חיפשת בעבר? 
איזה שד בך בער? 
במבוך קודר וקר 
תחפש אחרי 
עוד מעט בקצה הפיר 
הלפיד שלך יאיר 
את הכתובת על הקיר 
הסוגרת עלי 
צא עכשיו אל קצה הזמן 
אחכה לך בקצה הזמן 
והרוח המכה במים תתגבר 
עוצמתי תרעיד את השמיים 
את ליבך פועם וחם 
עוד אשליך רוטט מקצה הזמן 
במגדל השן שלך 
הינשוף בוהה בך 
הספרים פתוחים מולך 
אך אתה בידי 
לא חקרת את הצל 
לא יראת את התל 
כשחיללת כוך אפל 
ששמר צעדי 
צא עכשיו אל קצה הזמן... 
חלון נפתח - הנר כבה 
אתה שואל אך אין תשובה 
רק קול הרוח הבוכה 
ירעיד גופך יקפיא דמך 
וכשהכל יהיה מובן 
אקח אותך אל קצה הזמן
