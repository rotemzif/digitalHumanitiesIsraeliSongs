מאז שהיא נולדה
אין שקט במדינה
תיראו על מה הרעש המהומה
מזרח ומערב חברו להם יחדיו
לנחלה הגיעו אך אין שלווה
קיבוץ של גלויות
וים של בעיות
והקטנה לא מבינה שואלת: למה?!
למה למה ועד כמה
למה למה מדברים שחור לבן
למה למה ועד כמה
למה למה מדברים לבן שחור
מה הם צובעים? שיסתכלו על החיים:
שחור בלי הלבן, קודר ומעונן
והלבן בלי השחור זה כפור!
אז יאללה!
תפקחו את העיניים
בלי אחד מבין השניים
גם אם תנסו המון
לא תוכלו לקרוא עיתון
כבר שבענו מלחמות
תנו לאהבה לחיות
לב הוא לב ויד היא יד
כי אנחנו עם אחד.
הקשיבו לי בני
אל תשנו צבעי
אני כך מיוחדת בין שכני
תבינו עם הזמן
שחור וגם לבן
טובים יותר השניים מן האחד
הפסיקו לברבר
התערבבו מהר
והציור יצא יפה יותר
אז למה?!
למה למה....
