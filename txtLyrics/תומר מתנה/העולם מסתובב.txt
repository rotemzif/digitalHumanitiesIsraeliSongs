הגשמים אינם מפסיקים
והים התחיל לדבר
הציפורים עזבו ת'עצים
רק אני איני ממהר
הדיירים החליפו ת'בית
וההיא התחתנה עם אחר
הצייר שצייר ת'שמים 
חייב לרוץ כי הוא מאחר
תעצרי איתי
תאחזי בי חזק
העולם מסתובב
ואיני מתמודד
תעזרי לי לנוח
תני לי שוב מחסה
רק שלא אשתחרר
ביחד ננוע
רק בקצב אחר
אותו הילד שחלם ת'חלום
להיות חייל להיות מפקד
היום חולם להיות איש חכם
ולנסות לגלות ת'אמת
אמר האיש שאיבד את הכול
אין לי מזל אין לי קצת אור
היום לאיש אישה, ילדים 
ואוכל חם להגיש לאורחים
תעצרי איתי
תאחזי בי חזק
העולם מסתובב
ואיני מתמודד
תעזרי לי לנוח
תני לי שוב מחסה
רק שלא אשתחרר
ביחד ננוע
רק בקצב אחר
