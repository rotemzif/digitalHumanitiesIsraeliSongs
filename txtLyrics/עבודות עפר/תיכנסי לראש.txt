מהנץ חמה עד ליל
עומדים האנשים בתור.
זמן הולך ומתארך
וקול חזק שומר מאד
שלא לחזור.
את עומדת לפניהם
בלב שדה פתוח - 
יד אחת קשורה ללב,
יד שניה פתוחה לרוח הנושב.
למה לא אם את יודעת לרקוד
תיכנסי לראש.
אחד אחד הם ניגשים
וכשהתור מגיע
את מקסימה בלחשים
ועם הלחש קל יותר לאנשים.
כבר מאז טבלת באש
למדת לחש מרפא.
אז תני ללחש לרפא
ותני לאש לנוח,
תני ריקוד יפה.
למה לא...
בחזית המערב
כולם רוצים מגע כזה,
אני עומד איתם עכשיו
ומחכה לך שתופיעי
בשדה.
למה לא...
