שעת אפס בחורף,
הכל מאליו מתגלה.
שם קסטה בווקמן, שר,
לאוטובוס עולה.
הלב שלי מלא,
הלב שלך קרח.
מסתכל על כל מי שנכנס,
שלא יישב קרוב אלי.
במרחק ביטחון מפיצוץ,
אולי זה מאוחר מדי.
הלב שלי מלא,
הלב שלך קרח.
את רוצה שאקרא לך מרחוק?
אקרא לך מרחוק.
אני יודע שאני מכוער
במיוחד כשאני מחייך,
אז צאי לי מתוך הראש,
אין לי מקום בשבילך.
הלב שלי מלא,
הלב שלך קרח.
כל היום משדר סימנים לא נראים,
איך הם לא נראים?
מה את רוצה שאגיד לך
ישר לפנים?
איך הלב שלי מלא,
הלב שלך קרח.
את רוצה שאקרא לך מרחוק?
אקרא לך מרחוק.
