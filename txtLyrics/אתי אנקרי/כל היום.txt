כל היום הייתי שרה
מנגנת בגיטרה
מחברת קצת שירים
גם טובים וגם רעים
כל היום הייתי שרה
מנגנת בגיטרה
ואחר כך הם באים
הילדים היקרים
להביא להם קצת אוכל
לספר להם סיפור
ללמד אותם בערך
מה מותר ומה אסור
ויהי בורק
ויהי ערב יום ראשון
הלכנו לישון
כמו שהשתיל צומח
צריך כל יום להשקות
ככה הוא יהיה פורח
ככה לא ירצה לבכות
לחבק אותו בנועם
לא להחזיק חזק בידיו
לתת מקום לשמש
שזורחת מעליו
ויהי בוקר
ויהי ערב יום ראשון
הלכנו לישון
מושיטים אלי ידים
והיד שלי כתובה
כששואל אותי הילד
גם אני רוצה תשובה
למה אמא
למה אמא
למה אמא...
