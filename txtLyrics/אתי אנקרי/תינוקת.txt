עולות לי אליה
מילים עצובות
והיא אומרת
שהיא בעצם שמחה
כמה תמונות
עצמו עיניים
בחושך
מתחת לשמיכה
תינוקת קטנטונת
יוצאת לאור
לאמא ילדונת
שלא תזכור
עלה קטן רוטט
ידיים
מושטות קדימה
של מי הלב
שמחבק אותה עכשיו
הוא לא פועם כמו אמא
תינוקת קטנטונת
בעריסת חושים
ואמא ילדונת
קורעת שורשים
תמיד נפרדת בטעות
ואולי בגלל אותה קלות
בין גבר לאשה
היא שוב רושמת בדקות
את מה שכבר חרוט
טבוע בנפשה
נצמדת כמו תינוק לשד
שימלא את החלל
והיא נחבטת כמו ספינה
מצד לצד
אין איש אין גבר שיוכל
תינוקת קטנטונת
במיים סוערים
ואמא ילדונת
נועלת שערים
