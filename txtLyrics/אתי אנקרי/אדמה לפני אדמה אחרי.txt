היא היתה פראית, באת ונגעת
בלילות שרת לה שירים
היא פשטה חולות וים כשהבאת חאקי
הפרית מקומות קשים
חבקת אותה אנושות -
היא חומקת מתחת לזרוע
נטעת בה תקוות -
לא נתת לה מים לגמוע
היא לא יודעת עלי ועליך
אפילו שקולך נדם
אדמה לפני, אדמה אחרי
שנתת לה  תכונות אדם
היא היתה הדבש, אתה זבת חלב
הפקדת שומרים על חומותיה
כבישים שסללת אחרי המדבר -
נאספו לקמטים בפניה
אחר כך רצית אחרת,
אחת עם פנים של ז'ורנל
זאת שבבית תמונה דהויה -
חאקי שחוק ומסורבל
חבקת אותה אנושות...
היא תשאר פה גם אם תלך
היא זונה עם עבר מפוטם
משתטחת לרגלי כל עומד -
אם הוא משקה אותה דם
מעליה עמים נופלים -
אין לה אוזניים לשמוע
היא טומנת ילדים
כשאין לה מים לגמוע
חבקת אותה אנושות...
