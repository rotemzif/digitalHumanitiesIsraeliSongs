לצאת ביציאת מצרים
לבוא אל המדבר
אולי נמצא שם מים
בדרך אל ההר
שיפתחו לשניים
המים המלוחים
ונעבור באמצע
כל אלה שבוכים
והם עולים עלינו
צבא של פרשים
קשה מאוד למשה
אין אמונה בלב האנשים
מגע החוף מגיע
הים את פיו פוער
אולי נחזור מצרימה
הפחד לא זוכר
בנינו פירמידות
פתרנו חלומות
כלום לא היה שלנו
רק מלח ודמעות
זה הכאב של יעקב
על יוסף הקטן
זרוע בתוכנו
שנאת אחים חינם
ולפעמים נדמה לי
כשבא לי להרים ידיים
פרעה הוא הפרעה שלי
וצר לי ממצרים
ולפעמים נדמה לי
שאנחנו עדיין שם
הולכים בדרך אל ההר
מתחננים למים
שיפתחו לשניים
המים המלוחים
ונעבור באמצע
כל אלה שהולכים
