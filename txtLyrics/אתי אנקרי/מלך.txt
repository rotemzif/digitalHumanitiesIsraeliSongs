פעם הייתי כסא של מלכים
משכמם ומעלה בשמן משוחים
הם ידעו שיש מלך מלכי המלכים
ויש כוונה ויש הבנה
ויש אמונה
היום מתיישבים עלי כל מיני אנשים
חסרי פנים מיואשים
הם עושים להם כתר מצופה במלים
חסרי כוונה חסרי הבנה
חסרי אמונה
אני רוצה מלך מלך חדש
אני רוצה להיות כסא של מלך
מלך חדש
אני רוצה מלך מלך חדש
אני רוצה להיות כסא בבית המקדש
מזמן לא התפניתי לרגע או שניים
מיד הם קופצים עלי
אוחזים עיניים
וזה שמנצח מרים ידיים
חסרי תקווה חסרי מחשבה
חסרי אהבה
והארמון מתמלא בפקידים אטומים
בגללם זה פשע להיות תמים
ונוספים חדרים ונוספים עבדים
שעובדים את השקר
מבוקר עד בוקר
והעם משלם ביוקר
אני רוצה מלך מלך חדש...
