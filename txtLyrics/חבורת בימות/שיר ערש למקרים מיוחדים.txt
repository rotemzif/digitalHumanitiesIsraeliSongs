נומי נומי בת, חלונות כבר האפילו
ובמישפחה המצב בלתי רגיל הוא
הבה ניתפלל בעת ההשכבה
שאבא'לה יביא לך אם חורגת טובה
נומי בת, נומי נומי בת
נומי נומי בת, הסטטיסטיקה קובעת -
את בסך הכל רק ילדונת ממוצעת
אבל חיוכך כקשת בענן
כי אבאלה שילם את המזונות בזמן
נומי בת, נומי נומי בת
מדוע את בוכה? - הרי
אמרתי לך שזה קורה
ודווקא לעיתים קרובות
במישפחות הכי טובות
מדוע לא תביני ש -
אביך עובד כל כך קשה
שהוא צריך מקום מתאים
אז עכשיו יהיו לך שני בתים!
נומי נומי בת, במהרה אותך נשים
בבן שמן או בהדסים
שמה ילמדו אותך חשבון והנדסה
ושאסור לעשות כמו שאבא'לה עשה -
נומי בת, נומי נומי בת
נומי נומי בת, צעצועיך עייפים
נירדמו מזמן על גבי המדפים
למה הם ניראים כל כך מאושרים
אולי בגלל שאין להם בכלל הורים -
נומי בת, נומי נומי בת
נומי בת
