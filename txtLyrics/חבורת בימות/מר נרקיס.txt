יום שישי בצהריים
דווקא בשעה טובה
עם פאות הלחיים
שזרקה בהן שיבה
תחת משקפי השמש
המתבוננות בכן
הוא תמיד יושב בפרישמן
בפינה לשיפוטכן.
מר נרקיס - רווק ידוע
ומבוקש בעיר מאוד
ותמיד לסוף שבוע
יש לו הפתעות -
על פניו בסך עבורנה
ואמורנה מה שלומכן-
הוא יושב לו בפינה שלו
לשיפוטכן:
מה שלומך הבוקר, אסתי?
איך שהחיים עוברים!
את אצלי היום יורדת
למקום מספר עשרים!
זה אולי עצוב לשמוע
אבל אסתי - זה קורה:
יש לי נטיה לנועה
במקום התשע עשרה -
מר נרקיס...
מי זה במקום יוד-דלת?
איזה מחזה איום:
סוזי ירוקת העין
מתייפחת כל היום -
למה שפגעה בה גבי
זאת עם המחשוף בגב
היא אמרה לסוזי - זוזי
למקום מספר טית-וו -
מר נרקיס...
קטי במקום יוד-גימל,
מונה במקום יוד-בית,
לילי, ג'ודי, אביגיל
הן בזין, חית וטית-
כל החתיכות בשטח 
לפניו מתנדנדות 
כשהוא יושב בשמש 
וסופר את הנקודות
עוד מעט חמש וחצי
הוא עוד לא מצא בת זוג 
יש יפיפיות כמו חול 
אך הוא הרוג מן הדרוג 
וכשהשבת נכנסת 
ויוצא כוכב אחד 
מר נרקיס לוקח טקסי
והולך לישון לבד
מר נרקיס...
