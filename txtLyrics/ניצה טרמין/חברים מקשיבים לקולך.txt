זה עידן לא היית כאן איתנו
ועמקה שתיקתך מתהום.
נעלמת מעינינו, ואנו,
ממתינים לך, כאז, גם היום.
מחכים לך, האיש והנער,
והילד הזה המחייך.
בדממה, בתוך אושר וצער,
חברים מקשיבים לקולך.
השמיעיני,
היושבת בגנים.
השמיעיני,
היושבת בגנים.
השמיעיני משיר השירים, משירך,
חברים מקשיבים לקולך.
וזכרנו לך חן וגם חסד,
על שירך שיצא במחול.
הנה,עוד נחלה את תופסת,
בליבם של ילדי האתמול.
איך נכנסת למסכת חיינו,
עד עולם תרדפנו דמותך.
איך עשית מהומות בתוכנו,
חברים מקשיבים לקולך.
השמיעיני,
היושבת בגנים.
השמיעיני,
היושבת בגנים.
השמיעיני משיר השירים, משירך,
חברים מקשיבים לקולך.
