לאט, לאט עולה בדרך החיים.
במעלה קשה כל כך לסחוב.
לאט, לאט דולה מיד האלוהים,
את פרורי החסד והטוב.
הו החיים, דרך ימי.
רוח ומלח בעיני.
מסע כל העולם על שתי כתפי.
הו החיים, ים לילותי.
שני משוטים בשתי ידי.
חותרת בגלים עם תקוותי.
אל האופק, אל המטרה,
עם רוחות הסערה,
קחי אותי ספינת חיי,
אל אושרי, אל שמחותי.
לאט, לאט קרבה אל הפסגה.
אולי בהר אמצא שלוות עולם.
לאט, לאט, כאב מוצא לו הפוגה.
ויש עוד עיר מקלט טובה, אי שם.
הו החיים, דרך ימי.
גשם וסער על פני.
מסע כל העולם על שתי כתפי.
הו החיים, ים לילותי.
סוד המעוף בשתי כנפי.
נוסקת באוויר עם תקוותי.
