היא אוהבת אותו במידה,
לא תתן את עצמה עד הסוף,
הוא אומר: את האחת ויחידה.
אבל היא את עצמה לא תשרוף.
היא חוסכת עכשיו במילים.
לא נשבעת בו-רגע לעד.
לא יוצאת עוד מתוך הכלים,
את ליבה לא תיתן עוד מיד.
על אש קטנה היא אוהבת, 
בעדינות ברכות,
על אש קטנה היא אוהבת,
בלי לאבד מתיקות,
על אש קטנה היא אוהבת,
על אש קטנה, חכמה.
על אש קטנה היא אוהבת,
כך היא תשמור על עצמה.
הוא אומר את שלי לעולם
היא עונה: לשעה לא יותר.
הוא אומר: אני לא כמו כולם
ועליך כבר לא אוותר.
היא אומרת: חכה, עוד מעט,
לא כדאי שניפול לתהום.
אם נאהב אט לאט, אט לאט
יש סיכוי שנגשים כאן חלום.
על אש קטנה...
אש קטנה ששומרת מקור
משגיאות ומעוד טעויות
אש קטנה שנותנת גם אור
שעוזרת לראות ולחיות.
היא קוראת ותמיד הוא עונה,
את ראשו בחוזקה הוא מטמין
יום אחד היא אולי תשתנה
יום אחד שוב אולי תאמין.
על אש קטנה...
