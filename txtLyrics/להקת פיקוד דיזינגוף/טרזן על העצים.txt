שם בקרחת היער הוא גר,
אך איזה גבר, בחור נהדר,
הכוכבים על פניו מציצים,
טרזן יושב לו מבסוט על העצים.
טרזן על העצים
טרזן על העצים.
על העצים הוא שותה ואוכל
על העצים הוא אורחים מקבל,
חורף וקיץ, יורה ומלקוש-
יש לו לב פתוח - וציפורים בראש.
טרזן על העצים
טרזן על העצים.
גם בלשון הקופים הגדולה
טרזן מבין כל מילה ומילה,
כמה נעים פה בג'ונגל לחיות!
טרזן מרגיש פה, כמו מלך החיות!
טרזן על העצים
טרזן על העצים.
את החיות הוא מבין ואוהב
כבש יגור על ידו עם זאב,
גם הנמר והגדי ידידים,
איך אומר זאת טרזן - כולנו יהודים!
טרזן על העצים
טרזן על העצים.
טרזן חביבי הוא בן אצילים
אבא שלו הוא אחד הגדולים,
לורד מפורסם, איש שררה וכבוד -
זה מה שקורה במשפחות הכי טובות.
טרזן על העצים
טרזן על העצים.
כך הוא יושב מחייך אל הנוף,
כך מחייך הוא עם צ'יטה הקוף.
שמש זורחת בינות העלים,
הי, אתם למטה - מתי אתם עולים?!
טרזן על העצים
טרזן על העצים.
