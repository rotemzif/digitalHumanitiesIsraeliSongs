כשאהיה זקן ותשוש
וראשי שיבה
האם עדיין תשלחי לי, כמו היום
שיר ברדיו, ורד אדום.
אם אסתובב בחוץ עד חצות
עוד אחטוף מנה -
האם תדאגי לי
האם תחכי לי
עוד שבעים שנה?
ברז אקין לך, פקק של חשמל
כשאורך ידעך
ערב ערב נתחמם אל מול האח
את, אני עם דמקה או שח.
ספל של תה, קופסה של טבק
יופי של זִקנה -
האם תדאגי לי
האם תחכי לי
עוד שבעים שנה?
תני לי רק רמז, תני לי תשובה
אל תגידי לא,
שוב נשבה חבוקים ושוב נאהב
קיץ, חורף, קור ושרב.
את תהיי לי שמש בסתיו
אש בימי צינה -
בואי תדאגי לי
בואי חכי לי
עוד שבעים שנה.
