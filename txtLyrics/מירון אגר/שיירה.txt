כבר לא חשוב מי נשאר 
כבר לא חשוב מה קרה 
לא שואלים מי אשם ומתי 
לא שואלים איך נגמר 
לא שואלים מי ירה 
אין כבר דמעות להרטיב לחיי 
אין כבר סיבה להבין 
אין כבר סיבה לעכל 
אולי מחר נחייך או נשאל 
אולי מחר נאמין 
אולי מחר נקלל 
כולם הולכים בתקווה או שולל 
כולם הולכים בשתיקה 
כולם הולכים ובוכים 
אחד שואל ואחד מנסה 
אחד שואל צעקה 
אחד שואל – נבוכים 
והשלישי את כולם מהסה 
והשלישי לא נשבר 
והשלישי הוא נשאר 
והשלישי בין עשור לכסה 
והשלישי לא נגמר 
והשלישי הוא מחר 
והשלישי את ביתו מכסה בעפר
