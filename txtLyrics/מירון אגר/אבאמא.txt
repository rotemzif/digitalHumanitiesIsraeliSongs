אבל אבא הבטחת שאם אלך כמו כולם הכל כבר יסתדר 
אמרת - עזוב לרקוד עזוב לכתוב עזוב פסנתר 
חזרת - תתן הכל הכי חזק הכי מהר 
סיפרת שאין בחירה שאין בריהר שאין מקום אחר 
אבל אמא הזכרת לי שאם אזכור שאם אשזמור בסוף אשאיר חותם 
אמרת לי - לי יש הורים אך שלהם מצאו מותם 
הפצרת בי - תלך תראה את קבריהם מולדתם 
סיפרת לי שאם אראה את ערמות האפר לא אהיה כמותם 
ואני בעצמי עוד מעט אב לילד 
ועדיין בלי תשובות 
מה אעשה כשישאלו אותי עיני התכלת הטובות 
אבל אבא שאלתי - ומה יקרה אם האמת פתאום תהיה נגדי 
נבהלתי - האם היד שאז תמעד תהיה ידי 
נפלתי - בסך הכל מילאתי שם את תפקידי 
נכשלתי - זה לא אני זה מישהו דומה לי במדים 
ואני בעצמי...
אבל אמא תגידי - בעצם כל הזמן ידעת שכך יהיה הסוף 
ידעת שכשהיריות יחרישו לי את עור התוף 
שוב לא אשמע את קול הלב אתן לזה לחלוף 
תגידי - האם ידעת כמה שהכאב הזה ישרוף 
ואני בעצמי...
