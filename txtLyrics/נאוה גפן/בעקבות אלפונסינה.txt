אולי אם אלך אל הים, אלפונסין
אולי אז תזכור, אולי אז תשמע
אולי אם אלך אל הים, אלפונסין
אולי אז תבין, אז תדע עד כמה
חיי מעולם לא נקפו "משום מה"
חיי כל שעה שאלו – עבור מה
ופתאום, אלפונסין, אין עבור ואין מה
ופתאום, אלפונסין, פי תהום ושממה
אני לא אלך אל הים, אלפונסין
רגלי כבדו מדרך אין לה חזרה
הן גם באפלה הסכינו בלא מנורה
לצאת מכל בור, מתוך כל מנהרה
הגלים את גופי לא יכסו
הדגים את בשרי לא יאכלו
הכאב לא יטבע במצולות
הכאב רק ימשיך לחלחל בחולות
לחלחל בחולות של חופי
לכרסם ככריש בעורקי
שחרב בם הדם, שיבש בם השיר
בנות הים לא ישירו קינה
דג זהב וכוכב לא ירצדו לראשי
רק חיוך מול פני ינצנץ, ותמונה
וקולך יקונן בי שיר
ואם לא אלך אל הים...
