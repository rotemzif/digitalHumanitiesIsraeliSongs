אל נא תחכה, על מה אתה שומר                 
קח דבר מה עלום, שיופי בו גלום               
חוש בלבבך את קסם היקום                      
בואו ונצלול לרגעים קטנים                       
נהנה מכל פיסה של זמן                           
לא כדאי עוד להמתין שנים                       
אושר הוא תמיד עכשיו וכאן                      
השתקפות כנפי פרפר בבוקר אור               
פתית של שלג מרחף ביום של כפור
פרח בגינה סגלגל בהדרו                           
יד של אהובה לוטפת צווארו
בואו ונצלול....
צליל ציפור עליז לבת זוגו קורא
גשם על חלון, הגיע היורה
צחוק של ילד מהדהד כאן שוב
תו פתיחה יזכיר לי שיר אהוב
קח רק רגע קט, לא צריך יותר   
ריח יסמינים עושה אותך שיכור      
מתקתק ריחו של בושם על העור  
ריח של דמעה מלוחה כמו הים       
ניחוח ילדות של לחם כשהוא חם
אם אכן תדע מכל אלה ליהנות
לא תמיד אדם צריך להשתנות
זרוק בצד הדרך רגשות קשים
אסוף במקומם רגעים מרגשים
