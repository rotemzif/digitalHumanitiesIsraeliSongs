נתת לנו את הרעש ואת ההמולה
שנדע ליהנות מן השקט הנפלא
ואת הנדודים שלחת מתנה
שנאהב את הגפן ואת התאנה
ואת הקור והברד והסופות
להנעים קרני שמש מלטפות
את הרעב, את הצמא במדבר
לבל נבוז לפת קיבר
וגם את הלכלוך נתת ואת הזוהמה
שנדע כמה טוב ניקיון, גם לנשמה
כאב נתת, גם חולי ונכות
שנודה על רגלינו המהלכות
את הרשע והפשע והחטא
כדי להכיר מהו טוב באמת
את הצביעות ואחותה - הבוגדנות
כדי שנדע לבחור ביושר, בכנות
שנאה וגם טינה נתת, קנאה וגם איבה
שנמצא כבר תשובה ל: מה זאת אהבה?
מנות גדולות חילקת מן הבדידות
שנצא לחפש וגם נדבק בידידות
גם טלביזיה נתת בעיתה
כדי שנוכל להעריך... שביתה
ואת אסון חדשות הבוקר הזה
שנסובב כפתור ב    fmאל ביזה
ואת ששת ימים נתת של זיעת אפיים
למען מנוחת השביעי בצהריים
ולמה לנו שנות גלות כמעט אלפיים ?
שאל הר המזרח נשתחווה אפיים
את סן-פרנציסקו כמובן, לנסיון
כדי לשוב בלב שקט אל הירקון
ומציאות שטופחת יום יום
שנאחז עוד לרגע.. בחלום
ואת המלחמה נתת, נתת לבנינו...
סליחה, לא נתת...
כי את המלחמה לקחנו... בעצמנו
