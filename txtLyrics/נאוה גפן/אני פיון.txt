פעם הייתי נפוליון
גדודי כבשו דרום וגם מזרח
הייתי מפקד עליון
הייתי גם קיסר, ויש על שמי תותח
כן, זה ממש ממש לא קל
לנהל עולם שעל כתפי מונח
יש למשא הזה משקל
די כבד, וגם הוא מעייף כל כך
אבל היום אני פיון
אני חייל אחד קטן
חייל פשוט, בלי אחריות
ואין לי כאב ראש
ויש לי שפע זמן
פעם הייתי אלופה
באימונים לא החסרתי יום אחד
כל הנבחרת לי כפופה
לכן חשוב מאוד שכל אחת תפחד
פעם הייתי רב אמן
בסימולטני אהבתי לנצח
וזה היה עד לא מזמן 
על לוח השחמט וגם בכל עניין
אבל היום אני פיון....
פעם הייתי בוס גדול
על אזור חיפה הייתי מפקח
אני הייתי כל יכול                                   
עם מכונית יפה ותלוש שכר גדול
פעם הייתי הסולן
עם הכינור, ליד המנצח
היום אני רק עוד  נגן
בסוף כינור שני, תזמורת רמת גן
אבל היום אני פיון....
