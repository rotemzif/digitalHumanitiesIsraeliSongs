ערב צונח אל ההר שממול
חרב אוכלת בלי חוק, בלי גבול
אנשים במיל' חוזרים למוצב
טוב שאין חדש במארב
לילה יורד אפל
כוכב רחוק נופל
אי שם לא רק תן מיילל
הלב לבוקר מתפלל
שחר מחייך מבין הגבעות
שמש מייבשת אץ הדמעות
שיירה עולה בשביל אל ההר
פתע רועם הצליל המוכר
דרך, דרך ההפקר
איפה הוא מחכה
לו רק הפעם יוותר
אולי נלך בשביל אחר..
חודש, שבוע או שעה קלה
ושוב כאילו מההתחלה
יום אל יום נמתח כמו נצח חדש
מתי נפנה את המגרש ?
ערב שוב יורד
ארז נותר בודד
לילה די שקט
ושוב לבוקר נחכה...
