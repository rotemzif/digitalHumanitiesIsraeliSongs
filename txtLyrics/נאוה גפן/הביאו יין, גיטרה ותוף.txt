הביאו יין, הביאו כוסית
ונטביע את כל הצרות
הביאו גיטרה ותוף, וגרון
שחורק כבר מרוב גערות
השאירו בבית בחדרי חדרים
המריבות הקטנות ותקוות שהכזיבו
הביאו שפתיים צמאות לשירים
שהציתו אלפי מדורות
ל ל ל ל ל
זקנה, צעיר, בהירה ושחרחר
מרגישים שאיננו לבד
ביחד נשיר, זה עוד לא מאוחר
לגלות שכולנו אחד
עם יד מנצח או ליד מדורה
הנשמה מזמרת, עולה ונסערת
ועוף השמיים מוליך הבשורה
שקורה כאן דבר מיוחד
ל ל ל ל ל
הביאו יין, מלאו עוד כוסית
ויצופו שוב הזיכרונות
וזרוע על שכם בהורה נצחית
תשתלב כמו אז בגרנות
רק ראש ששיבה בו יגלה כי חלפו
כבר כמה עשרות, אך הזמר צעיר הוא
ונגה לשחר ישיר: מה יפו
האורות באלפי חלונות
ל ל ל ל ל
