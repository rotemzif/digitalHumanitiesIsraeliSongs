רציתי להשאיר מילים
שיהיו כאן אחרי
זיכרון אחד מתוק
שיזכיר קצת את פני
נר שיאיר בזמנים קשים
כמו לפיד ההולך לפני
דגל שיישא את כל חיי
יתנוסס כאן במקומי
אך המילים לא יצאו
והצלילים נעצרו
ומה שישאר בבוא הזמן
זה רק משפט אחד קטן
שלא יחדור לתוך הלב
ולא יחתוך את העננים
ורק רציתי
רציתי להשאיר מילים
רציתי להשאיר מילים
כמו ההוא שלפני
שלא יהיה לכם קשה
למצוא מה לכתוב עלי
אני לא רוצה שכשאלך מכאן
חיי יהיו לשווא
רוצה שתזכרו אותי
כמו שאני עכשיו
אך המילים לא יצאו...
לא הצלחתי להבין
את הנוסחה המדוייקת
וזה מרגיש כאילו רק עוד קצת
עד שתראו אותי הולכת
ואם לא אמצא את המילים לחרוט לפני
מה אשאיר לכם בסוף אחרי?
רציתי להשאיר מילים...
