כל זה היה, היה היה
לפני הרבה שנים:
בים הפליגה אניה
ולה שלושה תרנים.
שלושה תרנים לאוניה ומפרשי זהב,
ועל סיפון האניה טווס יפה זנב.
והטווס הדור מאוד ועל זנבו כתובים
המיזמורים גם אגדות בשפת הכוכבים
ומלחים ודייגים במעגל גדול -
ממזמוריו מתמוגגים שרים אותם בקול.
שלושה תרנים לאוניה...
שרים את שיר הכוכבים, קוראים האגדות
ולגלים השובבים חדים אלפי חידות
ודגי זהב - יפי סנפיר מן המצולה עולים
לשמוע אגדה ושיר על נדנדת גלים.
שלושה תרנים לאוניה...
