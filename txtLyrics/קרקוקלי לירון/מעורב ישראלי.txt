לעם הזה יש אופי מתפלפל
סלט גדול עם די הרבה פלפל
על כל לשון לכל עדה מנה
חתוך דק דק, סלט של מדינה.
המדינה על האש
אסור להתייאש
כל יום דבר ראשון
חריף על הלשון.
סוכר לימון פלפל ולענה
מרק גדול עומד על אש קטנה
חמוץ מתוק חריף וגם קצת מר
זה עם ותיק כמו יין משומר.
המדינה על האש...	
מזרח- קפה ומערב- חלב
שחור יפה עם בלונדי מעורבב
אשכנזי ערבב עם ספרדי
וחילוני עם טעם חרדי.
המדינה על האש...	
חריף, חריף, חריף על הלשון
חריף, חריף, חריף על הלשון.
כולם כולם רוצים כאן לאכול
עשיר עני בימין וגם בשמאל
מתערבבים מעורב ישראלי
ומה שטוב בשבילך, טוב גם בשבילי.
המדינה על האש...
