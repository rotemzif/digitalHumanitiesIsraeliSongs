ביום שחור וסגרירי אני אשב לבדי,
אסתגר בעצמי.
ואתה תבוא ותשב לצידי.
ואנשים מסביב יתלבשו בצבעים
הם ישירו שירים.
ואני בחוסר מנוחה
אחזיק את ידך
לא אומר אף מילה.
ומחר, יהיה יום חדש
שנינו נשכח כמה זמן זה לקח.
עד מחר,
הכל יהיה שונה
חכה ותראה העולם יהיה כזה
שמחר...
היום כל צד בעיתון,
זה מוביל לאסון
לא רואים מה נכון.
וילדה נרצחה בביתה
הוא אמר: "אני אהבתי אותה"
מלחמות, שפורצות בלי סיבה
זה עניין של כבוד
עקרונות ריקים.
העיקר, שהממשלה הפכו לירוקים
ומחר יהיה יום חדש...
ואם כל יום נעשה משהו טוב,
ואם נלמד אחד את השני לאהוב,
אז נקום כל בוקר לעולם רע פחות.
אז מה הבעיה פשוט לנסות.
וביום שחור וסגרירי
אני אשב לבדי אסתגר בעצמי,
ואתה תחייך מן הסתם
ותגיד ששום דבר לא מושלם,
אך אם כולנו נסתפק
בחצי הכוס הריקה,
בסוף זה יתחיל ויגמר
באותה המועקה.
ומחר יהיה יום חדש...
