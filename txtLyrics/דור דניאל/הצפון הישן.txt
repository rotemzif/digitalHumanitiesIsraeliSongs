בחדר מלא שאלות
מזמן לא פותר חלומות
התקליט מנגן ומרגיע
מחכה שהבוקר יגיע
ובורח לשקט שלך בצפון הישן
ואת שידעת את הכול
ידעת לחבק בלי לשאול
את אמרת עם הזמן השתננו
שהמקום בו אהבנו איננו
שהפכנו להיות רק סיפור ישן בתמונות
בתקליטים הישנים שאבא שמר לי
מסתתרים הסיפורים של חיי
אני אורז את הפחדים, נוסע אלייך
כי זו את ששומרת עליי
כן זו את ששומרת עליי
מיליון התקפי חרדה
מול דקת ביטחון בודדה
משתף פעולה עם הרוח
היא תיקח למקום הבטוח
לדירה בצפון הישן לבית שלך
