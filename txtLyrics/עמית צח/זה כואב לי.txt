את משתתקת
את מתרחקת
פנייך לא כתמול שלשום
את מתעלמת ונעלמת
פתאום יוצאת אוויר לנשום
את לא נרגעת
כבר לא נוגעת
בדרך שנגעת תמיד
כבר לא מתאים לך
ולא נעים לך
עוד לדבר על העתיד
וזה וזה וזה וזה וזה כואב לי
וזה כואב לי
בי מתעללת
לא מצלצלת
רק עוד פגיעה על גב עלבון
שובי לחדר
כל תנאי הוא בסדר
אני כבר לא עושה חשבון
אין לי כבר כח
לצאת ולשמוח
סגור בתוך המעגל
לא לא יודע
בך שוב פוגע
כדי להחזיר את הגלגל
וזה וזה וזה וזה וזה כואב לי
וזה כואב לי
שוב מנסה את המילים
שחוללו מזמן פלאים
מנסה את התנועות
שעשו לי פעם נפלאות
ולא עוזר לי
ולא עוזר לי
בי מתעללת...
