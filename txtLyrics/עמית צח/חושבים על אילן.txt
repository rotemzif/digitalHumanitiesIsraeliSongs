אצלנו חוגגים היום את יום המשפחה
ואני חושב רק על המשפחה שלך
על רונה, על רעייתך
על ילדיך, על אסף וטל יפתח ונועה,
האם ניתן היה למנוע?
אני חושב על אביך
על סיפור חייו ועל אחיך
הדברים שנאמרו מפיך, מפיהם...
ועל חלום בלתי נתפס שהתגשם.
אתה עכשיו בתוך ענן,
מעל הקשת, מעבר לזמן
רואה הכל מלמעלה,
יום ולילה,
עולם ללא גבולות!
אתה רוצה להיכנס,
למטה אנו מחכים לנס
רואה הכל מלמעלה,
יום ולילה,
עולם ללא גבולות!
חושבים עליך ילדים מדן ועד אילת
ואני חושב על ילד מטרזנשטאט,
הילד שצייר מסע,
אל החלל, אל שביל חלב, אל הירח,
רואה אותו איתך בורח,
רואה אילן שנוגע,
בשמיים הכחולים נוסע,
ומצמיח שורשים עמוק בתוך ליבי,
חוזר כמו אליהו התשבי.
אתה עכשיו בתוך ענן...
