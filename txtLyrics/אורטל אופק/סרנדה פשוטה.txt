ילדה אישה עזבה ביתה 
חיפשה לה קרן אור חמה 
שתכוון אותה אל על 
ללמוד סודו של העולם 
על אם הדרך שר בחור 
אוחז בכלי מיתר שבור 
אך הניצוץ שבעיניו 
משך הנערה אליו 
ותחייך הנערה הבחור לה יקדיש 
סרנדה פשוטה ומעיל די חדיש 
ויסעו אל חוף ים ויבנו שם ביתם 
ותראה הנערה 
כי מה טוב היות אשת איש 
אך יום אחד הים סער 
וגל גדול שלח בכפר 
גם את ביתם ניפץ הגל 
ותם סיפור אהבתם 
ילדה אישה שוב לבדה 
אנשי הכפר חיבקו אותה 
אמרו לה נערה כמוך 
מגיע לה בחור יותר טוב 
ותבט הנערה בעיני הנשים 
התוכלנה אולי הן את ליבה להבין 
כי יש גבר אחד שאיתו ידעה אהבה 
אז למי זה אכפת 
אם יש עוד אלף גברים בשבילה 
ותיזכר הנערה איך הבחור לה הקדיש 
סרנדה פשוטה ומעיל די חדיש 
איך נסעו אל חוף ים 
איך בנו שם ביתם 
ותצא הנערה לחפש אחר בחיר ליבה
