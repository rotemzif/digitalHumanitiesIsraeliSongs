מי נרדם בתוך הים?
מי נרדם בתוך הים?
שמש, שמש זהובה
היא בים לישון שוכבה
לה דגים ערסל אורגים
מצמחים משורגים
פן תטבע בתהום רבה
בין פנינים ואלמוגים
והשמש עייפה
לערסל כמו עפה
נומי שמש, ליל בא
נוחי כי דרכך רבה
את היחידה יודעת
מה מאוד ביום יגעת
כל החושך להאיר
נוחי, ונשיר לך שיר
נומי, כל האדמה
בלעדייך נרדמה
ישנה בתוך הרשת
שחר קמה כמחודשת
להאיר יום צעיר
יגע של אתמול שוכחת
וזורחת וזורחת
נומי שמש, ליל בא...
