כשיפה ירקוני היתה רק 
זמרת של שתי מלחמות 
כשהלנה הייתה עוד נחמה 
כי אז לא החליפו שמות 
וגם טופול היה קצת 
רחוק מהאוסקר 
לא חשב לעלות על הגל 
ועל מירי, חוה ועדנה 
לא היה למישהו מושג. 
כשאריק עוד קפץ לגובה 
וכשדינה הייתה ברזילי 
ופולי וגברי ושייקה 
עוד לא גיששו בחשאי 
ודאמרי, בועז, שלמה וצביקה 
שלא לדבר על בשן 
השתתפו בהמון פסטיבלים 
שעשו להן הילדים בגן. 
כי עושים היסטוריה לא רק בקרבות 
וזוכרים לא רק מלחמות 
וסיפור הארץ ואותות מדינה 
יספרו השירים וקולות נגינה. 
ושמשון בר-נוי שהיה אז 
אליל הפזמונים הראשון 
הפסיד הזדמנות כה חוזרת 
לתפוס ת'מקום הראשון 
ושושנה דמארי ששרה 
"הטנדר נוסע" ו"כלניות" 
על מצעד הפזמונים לא חלמה לה 
וגם לא שלחה חמש מאות גלויות 
כי עושים היסטוריה... 
חלפו השנים וגם אלביס 
נשמע כבר היום מיושן 
והסלואו והולס והטנגו 
חלפו ועברו כמו עשן 
ואם יהורם גאון וגוריון ואמדורסקי 
הם הדור הותיק של היום 
אז תדעו שהזמר צועד לו 
כי אסור לדרוך בשום מקום.
