באגם כחול צוללת
אנית הסתיו
בסגול כהה ותכלת
עם חוטי זהב
כוכבים עצומי עיניים,
הסתיו בודד ואנחנו כאן שניים
באגם כחול צוללת
אנית הסתיו.
בחצי הליל נושרת
לבנה רכה
מזרקה פלאית זוהרת
בשמלה דקה.
העלים נכנעים לרוח,
הסתיו יוצא אל הים הפתוח.
בחצי הליל נושרת לבנה רכה.
רוח בוקר מחללת
בחליל שנהב,
עץ בודד בוכה כמו ילד
ונושרים עליו.
עננים דוהרים על מים
גולשים כעדר כבשים משמים
באגם כחול צוללת
אנית הסתיו.
