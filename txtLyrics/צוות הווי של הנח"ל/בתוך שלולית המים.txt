בתוך שלולית המים
השמש רוחצת פנים
ננעל את המגפיים
וכבר אנחנו בפנים
נשבור אותה חת-ושתים
לאלף שברים משונים
בתוך שלולית המים
ענן מסתרק, מתגנדר.
נזרוק בו רק אבן או שתיים
וכבר נהפך לאחר.
ועל חלקת המים
עולות טבעות כמו זר.
בתוך שלולית המים
נביט, נעשה פרצופים
נוציא לשון בין שיניים
נצחק ופנינו צפים
וכל העוברים כאן בינתיים
יגידו: "אכן חצופים!"
בתוך שלולית המים
שותה נחליאלי מעט
נזוז כבר מכאן, צהריים
וגם חבל עליו קצת,
כי שמש גדולה בשמים
אולי הוא צמא ונפחד?
שלום שלולית המים
נבוא אליך שנית,
ואל תתייבשי בינתיים
כי טוב לשחק בך תמיד.
ושוב ננעל מגפיים
שלום לך, עכשיו מאוחר.
