מבוקר בשדרה
מנוף הצמרות
מלובן הענן שמעלינו 
עולה היא כבשורה
מארץ הבשורות
לנגוע בפקעים ובעינינו.
רוח אביב, רוח אביב,
הי הי, רוח אביב.
רוח אביב, הי.
וחלונות פתוחים
לגמוע את האור 
על מרפסות מתים בגדי החורף
ועננים קרועים
עוברים ללא חזור
כי מישהו צוחק להם מעורף.
רוח אביב...
מצחוק הנערות
כמתנה אישית
ומשמלה קיצית חושפת ברך
ראשית הסערות
וסערות בראשית
בזמר מזומזם מפה לפרח.
רוח אביב...
ולילה כבד בשמים
וקל לאמונות
תולה את כוכביו מול הירח
מריח פרדסים
פנינו לטופות 
לאורך השדרה עובר אורח...
רוח אביב...
