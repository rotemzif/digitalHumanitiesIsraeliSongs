אני אוהב את הדברים
שאין להם שום מטרה,
כמו הצלילים הנודדים
של השירה. של השירה
זו הסיבה שאין לי כלום,
ימי חולפים בלי מטרה.
לי רק גיטרה ישנה
ולבבי מלא שירה.
אני אוהב את הדברים
שלא נושאים שום רווחים.
כמו הנופים הכי יפים
שבדרכים, שבדרכים.
זו הסיבה שאין לי כלום.
כיסי ריקים. ימי בורחים.
אך תרמילי מלא תמיד
מראות דרכים.
אני אוהב את הדברים
אשר נולדו ללא סיבה.
כמו העולם הטוב הזה,
אולי גם העולם הבא.
זאת הסיבה שאין לי כלום.
כל מה שיש לי בכלי
הוא העולם הטוב הזה,
והעולם הבא, אולי.
