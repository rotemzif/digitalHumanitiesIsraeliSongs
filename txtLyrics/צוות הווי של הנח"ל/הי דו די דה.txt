הים גדול הים רחב
הים הוא גבה גלי.
חובט על דופן הפלדה
כמו על גבי שלי.
ורעם הבוכנות כולא
הלילה את קולי.
נערתי ליבה רחב
חזה גבה גלי.
הי דודי דו, הי דודי דה...
על הסיפון מעל שורקות
בזעף הרוחות.
וקצף חם וקצף ים
שוטף את הלוחות.
בריחי פלדה סגרו עלי
וחום ועלטה.
נערתי צחקה אלי
רוטטת חולצתה.
הי דודי דו, הי דודי דה...
עם אור הבוקר הספינה
תשוב לה לאיטה.
שחפים יעוטו לאחוז
בשובל שימלתה.
ניקשור אותה אל הרציף
שרירי הסווארים.
נערתי שפתיה
מטפסות על צווארי.
הי דודי דו, הי דודי דה...
