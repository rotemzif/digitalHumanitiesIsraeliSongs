קיבלתי ספר, ספר נהדר
אשמור עליו, כמו אוצר יקר.
אדפדף לאט בעדינות,
כשידי נקיות ובזהירות.
אשמור עליו שלא יקרע,
שלא יקרה לו שום דבר רע.
אכבד את הספר,
עליו לא אצייר,
הספר לי חבר.
לקרוא, לא לקרוע,
לקרוא, כן לקרוא!
ללמוד ולדעת, את הסוד שבו,
סיפור, עוד סיפור
לגמרי ברור:
אני אוהב לקרוא.
ספריה קטנה בחדרי,
על המדף, הספרים שלי,
מסודרים לפי גודל וצורה,
למקום אני מחזיר,
בסיום קריאה.
מחשבות ושלל מילים
רוקמים ביחד סיפורים.
אפליג עם הספר
בים הציורים,
אל עולמות קסומים.
לקרוא, לא לקרוע...
