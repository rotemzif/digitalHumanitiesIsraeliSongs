יש ברד בספרד וחמסין בטוניס ומרוקו 
קוקאין בקולומביה דיכוי נשים באפגניסטן 
ילדים רעבים בסודן אקוודור וסומליה 
אין נביא בעירו במיוחד לא בי-רו-ש-לים 
יש שחיתות במלזיה טייוון אינדונזיה וגאנה 
כי הכוח משחית והעבד למלוך לא ממתין 
מלחמות מבטיחות השקעות טובות לסוחרי נשק 
ויורים בילדים בעירק ברזיל ופלסטין 
אבל אנו אוכלים אוכלות - אוכלים אנו אוכלים בנות -בנים 
אנו אוכלים חומוס פיתה פלאפל ושניצלים
אנו אוכלים אוכלות - אוכלים אנו אוכלים בנות -בנים 
אנו אוכלים בכבוד ובאון את השניצלים
יש חור באוזון חור בכיס חור בראש חור בגרב 
גרעון בתקציב ומחסור בבדיחות על סוסים
יש גבול לגאונות אך אין קץ לטיפשות ולסבל 
לא השאירו לה טיפ והצדק הוא על הקרשים 
אבל אנו אוכלים אוכלות - אוכלים אנו אוכלים בנות -בנים
אנו אוכלים מעורב סלט סושי ושניצלים
אנו אוכלים אוכלות - אוכלים אנו אוכלים בנות -בנים
אנו אוכלים בגאוות יחידה את השניצלים
יש טילים מוכנים לשיגור באיראן ובסוריה 
הפיכה צבאית במיינמר שיטפונות בדרום סין 
המוות אורב בקצה כל סמטה באוקראינה 
הוריקן שמחק ים בתים בעיר ניו אורלינס 
אבל אנו אוכלים אוכלות - אוכלים אנו אוכלים בנות -בנים 
אנו אוכלים ניהיליסטים קוראים לנו אוכלי שניצלים
אנו אוכלים אוכלות - אוכלים אנו אוכלים בנות -בנים אנו אוכל--ים 
ביראת קודש בדחילו ורחימו ביד חזקה בזרוע נטויה
במורא גדול באותות ובמופתים את ה שני -צ - לים 
