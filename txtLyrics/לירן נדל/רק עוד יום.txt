אתה פוגש את עצמך כל בוקר דרך העיתון
ומוותר על עצמך תמיד, בשם ההיגיון
אתה נוסע באותם כבישים
שלא ייקחו אותך אל החלום
את החיוך הזה אני מכיר, הוא ממלא מקום.
תיקח אותה ללונדון באביב
היא תדבר על החובות, נגמר הכוח להקשיב
אתה נוסע באותם שבילים
שלא ייקחו אותך לשום מקום
את השתיקה שלך אני מכיר, קשה לך לנשום.
תמיד היית קצת מוזר
נראה יותר ממאושר
אבל הפער לא נסגר
רוצה ללכת אך נשאר
עוד יום ועוד יום
עוד יום רק עוד יום
אם תסתכל בעוד עשרים שנה אחורה מה תראה
האם הילד שהציל אותך תמיד שוב יעמוד גאה
אתה הכי טוב לעולם אבל
פחות מדי לעצמך
את הסיפור שלך אני כותב, כי גם אני כמותך
תמיד היית קצת מוזר...
