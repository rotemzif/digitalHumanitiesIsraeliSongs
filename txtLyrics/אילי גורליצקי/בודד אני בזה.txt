בודד אני בודד - ישא אותי הרוח
מולך, מולך, מולך. מולך ולא מלוח.
מה טוב היה לשתות טיפה מנאד היין, 
אבל הנאד אוהב להשתות בשתיים.
(ופה יחיד המלך, הא אמי אמי.
זוהי צרה צרורה, יש מה ואין עם מי.)
הרי לך מרוב משחק וחילופין,
למלך אין עם מי לשתות בגילופין.
בית הנשים אולי לרוץ - חיים של כלב!
אבל האלף שם! יכני רעם! ... אלף!
(הלא אפשר באלה להטיל אימה
לא רק על מלך, על ממשלה שלמה.)
בודד אני בודד - ישא אותי הרוח
מולך, מולך, מולך. מולך ולא מלוח.
מה טוב היה לשתות טיפה מנאד היין, 
אבל הנאד אוהב להשתות בשתיים.
