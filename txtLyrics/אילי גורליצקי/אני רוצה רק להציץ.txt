אני בחור שונא סקנדלים פוי זה זפת
אך עם דייר על ראש דייר משליך עציץ
או שני שכנים מכים שלישי על הקרקפת
זה מעניין אותי לגשת להציץ
בציבורנו גם באושר גם בעוני 
יש תופעות שבהם הצצתי בפרטות
זה מעניין אותי באופן פרינציפיוני 
מן הבחינה הנעלה של חזירות 
וכעסקן לוקח שוחד שמונים לא"יים
אני ניגש ובקול מתוק מיני עסיס 
אומר ירשה לי אדוני לרגע שניים 
רק להציץ איך הוא מכניס את זה לכיס 
אני רוצה רק להציץ רק להציץ ולא יותר
אני אינני מתערב אני לא רב ולא שוטר
זה מעניין אותי באופן תיאורטי 
שאדוני הוא כנראה עסקן לא פתי 
זה מעניין אותי באופן פרינצפיוני 
באיזה חן כבודו לוקח את המוני 
אני רוצה רק להציץ 
רק להציץ ולא יותר
אני מרגיש אם כך או כך 
כי להציץ אני מוכרח 
מבחורה נאה אני נמס כדונג
אך מחופות אני ירא כממפציץ
אני יודע שהנישואים הם עונג 
אוי ווי מפני שכבר הפסקתי להציץ
יש בחורים אצלנו כן פרולטריטים
אך מעניין רק להציץ בבוקר אור
איך הם עצמם נהפכים לבעלי בתים 
ומתלמדים לפשוט כפליים את העור 
בהוולדי אמר לי המוהל רב גדי
למה יצאת לעולם בחור אמיץ?
אזי עניתי לו כך כיוון שכבר יצאתי
אדון מוהל אני רוצה כבר להציץ
אני רוצה רק להציץ רק להציץ ולא יותר
אני בשקט אעבור לא אתערב לא אדבר
זה מענין אותי באופו תיאורטי
להתהלך בעולם אם כבר נבראתי
זה מעניין אותי באופן פרינצפיוני 
פשוט לראות איך יסתדר בחור כמוני
אני רוצה רק להציץ 
רק להציץ ולא יותר
אדון מוהל אם כך או כך 
אוי להציץ אני מוכרח 
בין מנהיגינו משתנה מצב הרוח 
מטוב לרע וכן להפך בהקיץ
וזה מפני שספר העתיד פתוח
אבל בספר לא מרשים לי עוד להציץ 
לכן ישנו בי חשק רב על זה הרקע
יש שאיפה כזאת מוזרת ומשונה
לקום לקום פה לתחיה לו רק לרגע
בעוד מאה מאתיים שלוש מאות שנה
ובזו הארץ הגדולה והפורחת
בתל אביב הכבירה וההומה 
לי יצעקו שוטרים לישון לך שד משחת 
ואנוכי אז אתחננה בדמעה
אני רוצה רק להציץ רק להציץ ולא יותר
אני בשקט אעבור לא אתערב לא אדבר
זה מענין אותי באופו תיאורטי
שפמיניסט הייתי קצת ונתבדתי 
זה מעניין אותי באופן פרינצפיוני 
לראות בארץ יהודים אבל מיליונים 
אני רוצה רק להציץ 
רק להציץ ולא יותר
כן רבותי אם כך או כך 
רק להציץ אני מוכרח 
