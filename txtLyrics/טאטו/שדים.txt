בלילה במיטה שוכבת על הצד
לבד בחדר אך אף פעם לא לבד
שדון קטן מביט אלי מהראי
ורוח רפאים יושבת על כסאי
ושלד שקוראים לו טומי המתוק
פאדאם פאדאם
וגם חתול שחור וגם עכבר ירוק
ושד קטן כזה סימפטי ונחמד
יושב לו על סיר לילה ועושה ביד
ומכשפה עם קעקוע על השד
תמיד קוראת לי בקפה ובכף היד
ומנבאה לי שהסוף יהיה נחמד
פאדאם פאדאם
כולם ימותו רק אני אחיה לעד
אני יודעת שאתם לא מאמינים
הפסיכיאטרים אותי לא מבינים
אך העיקר הוא שהסוף יהיה נחמד
כי הם ימותו ואני אחיה לעד
כשהירח בחלון מוציא לשון
פאדאדם פאדאם
אני והשדים שלי הולכים לישון
