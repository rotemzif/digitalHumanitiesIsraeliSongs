אל תצאי מהמיטה מריה הקדושה
אנחנו נסדר לך הפלה זולה
אנחנו הגניקולוגים המבטיחים
נפטור את העולם ממשיחים
פונטיוס פילטוס מסתובב לו בפרוזדור
עם נדודי שינה ורעל עכברים
רעל בכל התאנים כאן בכל הגנים
מי שרוצה להיות מפורסם
רק שיוולד נכון
באינקובטור יש לנו מקום
בשביל כל ממזר בשביל כל יתום
למי שחסר חום ואהבה
נסדר לו יחסי ציבור וגם צליבה
כל משיח יקבל טפול אישי נדיב
שלא זכו בו גם הגלדיאטורים
אוטו צמוד וטרינר וצלב מעץ יקר
ובכלל הוא לא צריך לדאוג לו לעתיד
הסוף שלו ידוע כבר מההתחלה
שלא ילמד ולא יעבוד
כי את סופו אפשר לשנות
סוף שכולו כבוד
מי שרוצה להיות מפורסם
רק שיוולד נכון
באינקובטור יש לנו מקום
בשביל כל ממזר בשביל כל יתום
למי שחסר חום ואהבה
נסדר לו יחסי ציבור וגם צליבה
