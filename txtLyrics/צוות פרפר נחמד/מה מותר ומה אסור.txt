אם מוצאים תיק זר ולא מוכר 
לא נוגעים בו בידיים 
אם הוא נמצא ברחוב או בגינה 
תיק לא מוכר הוא תמיד סכנה 
כך אומר גם סבא אפרים 
אסור לקבל ממתקים מאיש זר 
או לרכב אתו על אופניים 
הוא עלול לעשות לך משהו רע 
אז למה לך להיכנס לצרה? 
כך אומר גם סבא אפרים 
למה, למה, למה 
בכל מותר יש גם אסור? 
למה, למה, למה? 
נא להסביר ובקיצור! 
מותר לחצות את הכביש עם אימא, 
עם סבא ודוד חיים 
אסור לחצות את הכביש לבד 
הכביש מסוכן באופן מיוחד 
כך אומר גם סבא אפרים 
מותר לצייר בגיר ועיפרון 
ובצבעי ידיים 
צריך לצייר במקום הנכון 
על גבי גיליון ולא על קיר שבסלון 
כך אומר גם סבא אפרים 
למה, למה, למה...
אסור הוא לא כל כך נורא 
כי הוא מציל אותנו מצרה 
מותר לטפס על הגדר? - אסור! 
מותר ללעוס מסמר? - אסור! 
מותר לשחק עם נמר? 
רק עם נמר צעצוע! 
למה? 
תגידו אתם!
