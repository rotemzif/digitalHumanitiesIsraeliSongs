לפעמים זה כיף להיות - כאילו חולה
לפעמים זה כיף שהחום - כאילו עולה
כי כולם אז פתאום
מסביבי כל היום
עושים שרק יהיה לי שמח.
עם אמא מתפנק
ואבא לא צועק
וסבא מתנה גדולה שולח.
אז מה אם אני עושה את עצמי
רק פעם אחת ודי.
כי רק כשאני עושה את עצמי
כולם פתאום שמים לב אלי.
לפעמים זה כיף להיות - כאילו חולה
לפעמים זה כיף שהחום - כאילו עולה
כי המון חברים
פתאום מבקרים,
גם כאלה שאף פעם לא ראיתי.
וגם הבנות,
נותנות מתנות
וסולחות על כל מה שעשיתי.
לפעמים זה כיף להיות - כאילו חולה
לפעמים זה כיף שהחם - כאילו עולה
כי במקום סלט
אני לועס שוקולד
ולא אומרים מילה על השיניים.
אפילו אבי
בערב הביא
חבילה של ממתקים, אפילו שתיים.
אז מה אם אני...
לפעמים זה כיף להיות - כאילו חולה
לפעמים זה כיף שהחום - כאילו עולה
אחותי הקטנה,
שתמיד מרגיזה,
איך שהיא בשקט יושבת.
היא אפילו ניגשה
ובסוד לחשה,
בסוד גילתה לי כמה היא אוהבת.
אז מה אם אני...
