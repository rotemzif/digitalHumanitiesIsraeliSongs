כשאני משחק לי על שפת הים,
בונה לי מגדל כזה גדול,
או סתם משתזף לי בחול החם -
פתאום אני שומע מרחוק...
ואז אני יודע 
שמישהו ודאי
שוחה רחוק מדי -
זה מסוכן ולא כדאי
והמשרוקית של המציל
קוראת לו לחזור בזה הצליל .
צלילים, צלילים,
יש צלילים שמדברים.
צלילים, צלילים 
ללא מילים.
צלילים.
כשאני משחק לי בחדר שלי,
בונה לי מגדל מקוביות,
מצייר באדום, בכחול, ובירוק - 
פתאום אני שומע מרחוק...
ואז אני יודע
שבטח אל הרחוב 
הגיע אוטו גלידה 
ובו קרטיבים לרוב 
והוא מזמין את כל הילדים
בצלילים קלילים ומתוקים.
צלילים, צלילים...
כשאני מנמנם לי על הכרית
וחולם שאני מלך כזה גדול,
כל הילדים אוהבים אותי -
פתאום אני שומע מקרוב...
ואז אני יודע -
צריך להתעורר,
צריך להתלבש ולהתרחץ מהר - מהר .
כי ככה השעון המעורר
אומר: "נו, בוקר טוב, נו, התעורר!"
צלילים, צלילים...
