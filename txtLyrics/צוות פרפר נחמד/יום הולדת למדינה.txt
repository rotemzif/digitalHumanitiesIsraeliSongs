יש יום הולדת למדינה
אנו הכנו לה מתנה,
ציירנו ציור, עטפנו בניר
קישטנו בסרט יפה, ונגמר.
יש לנו רק בעיה קטנה,
איפה בעצם נמצאת המדינה?
איפה היא גרה ומהי כתובתה
ואיפה צריך לחפש אותה.
אולי בחצר, על הדשא
אולי על פיגום בבניין,
אולי היא מעבר לקשת
לקשת אשר בענן.
אולי על מטוס בשמיים
אולי בין עלי שושנה.
אז מי יספר ויגיד לי,
איפה נמצאת המדינה?
יש יום הולדת למדינה
אנו הכנו לה מתנה
ציירנו ציור עם בית וגן
קשרנו בסרט כחול ולבן.
יש לנו רק בעיה קטנה,
איפה בעצם נמצאת המדינה?
בואו נצא אל הרחוב ונשאל,
מי שיודע איפה היא בכלל.
אולי בין עצי התפוח
אולי בפרדס המלבלב?
אולי במדבר הפתוח,
אולי היא אצלנו בלב?
אולי נגרה במשרד היא
אולי היא אצלי בגינה?
אז מי יספר ויגיד לי
איפה נמצאת המדינה?
