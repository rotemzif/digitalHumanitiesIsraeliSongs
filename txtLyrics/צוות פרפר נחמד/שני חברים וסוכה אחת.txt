גד וראובן הם שני חברים טובים
שגרים באותו בניין
וחוץ מזה הם גם קרובי משפחה
שמבלים ביחד כל הזמן
איזה סיפור נפלא 
- חכו זו רק ההתחלה
ותמיד תמיד פעם בשנה
לפני חג הסוכות
גד וראובן בונים סוכה גדולה
סוכה אחת לשתי המשפחות
בונים יחד חוגגים יחד
יושבים מבלים ושרים יחד
שתי משפחות וסוכה אחת
איזה סיפור נהדר
- חכו זה עוד לא נגמר
יום אחד קרה מה שקורה בין חברים
גם בין חברים מצויינים
גד וראובן לא דיברו זה עם זה 
וזה מה שקורה כשרבים
איזה סיפור נורא 
- חכו תשמעו מה קרה
הגיע ערב חג וצריך לבנות סוכה
אבל הריב היה בעיצומו
גד וראובן בנו אז שתי סוכות
כל אחד בנה אז לעצמו
גד בנה לבד וראובן בנה לבד
וכל אחד ישב וחגג בנפרד
שני משפחות ושתי סוכות
איזה סיפור עצוב מתי יתפייסו הם שוב?
- אם תתנו לי להמשיך לספר אני מבטיח לכם
שתדעו הכל...
גד וראובן התכוננו לחגים ואז הגיע יום כיפור
הלכו לבית הכנסת להגיד סליחות
וכאן יש סוף שמח לסיפור
איזה סיפור מקסים
- הבטחתם משהו...
גד וראובן החליטו אז להתפייס
וביקשו אלפי סליחות
ובסוף החג החליטו שוב לבנות
סוכה אחת לשתי המשפחות
בנו שוב יחד חגגו שוב יחד
ישבו בילו ושרו ביחד
שתי משפחות וסוכה אחת
זה הסיפור!
