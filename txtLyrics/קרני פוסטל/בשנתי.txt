בשנתי, והנה מחשבה
ורוחה עשנה וכחלחלת
והלילה כבד מדרכים
הכובלות את רגליו בשלשלת
בשנתי, והנה זכרון
וקולו צעקה מתגלגלת
ודמדום שעותי החוזרות
כאימת הספינה הכושלת
אז בשנתי ניצבתי ולא עוד רציתי לישון
ואת כל שעותי החולפות אז נתתי מתוך השעון
ובשנתי צחקתי בתוך הזיכרון
ואת בכיי הותרתי לרגע אחרון
ובבוקר דוממת שכבתי
ללא צחוק או דמעות בפני
ושנתי שאותה אהבתי
מנמנמת בתוך אישוני
והאור החזק והטוב
הציפני כשטף הים
לרדת אל עיר ואל חוף
כמו אין חלומות בעולם
