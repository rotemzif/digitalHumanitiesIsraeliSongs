רק עוד נשימה וכל זה יגמר, 
חיים שלמים עוברים מול העיניים 
הכל מסתכם בשנייה
מה אומרים לאדם יפה כמוך, נפש אצילה, כה בוכיה
איך אומרים שלום לעולם ועד, איך אומרים סליחה
רק עוד נשימה... 
והזמן עובר אבל עוצר
והימים חולפים, עומדים 
החיים שינו לי את אורם, חלפו
ובשבילי הכל נדם, הכל תם. 
ושוב הלב עוצר, כל פעם מחדש
ואין עוד דמעות לבכות עליך אח 
הכאב נאטם עמוק בפנים
העיניים כבויות אין ברירה ממשיכים...
יש עוד חיים שלמים בלעדיך, 
תן לי את הכח להמשיך אפילו רגע
(רק עוד יום, רק עוד שעה)
רק עוד נשימה.... 
והזמן עובר אבל עוצר
והימים חולפים, עומדים 
החיים שינו לי את אורם, חלפו 
ובשבילי הכל נדם, הכל תם. 
אמרת החיים הם גלגל יום למעלה יום למטה
תמיד אמרת שאנחנו אורחים פה, הכל זמני 
ומה לוקחים איתנו בסוף אם לא את הכבוד, רק המעשים.
לא אשכח את האור שלך 
והזמן עובר אבל עוצר
והימים חולפים, עומדים 
החיים שינו לי את אורם, חלפו
ובשבילי הכל נדם, הכל תם.
