לפעמים אני נוסעת רק בשביל להתגעגע
לפעמים אני שואלת 
ולא רוצה תשובה
לפעמים אני מתקרבת ולא נוגעת 
אבל, קראתי אתמול בספר שבסוף מוצאים אהבה
לפעמים אני יורה ולא פוגעת 
לפעמים אני נשארת ברמת המחשבה
לפעמים אני שוחה לעומק וטובעת 
אבל, קראתי אתמול בספר שבסוף מוצאים אהבה
בסוף אשוב אליך או אלי, 
לאט לאט לאט
לפעמים אני נמתחת ולא גובהת
לפעמים אני נרדמת לנגינת "התקווה"
לפעמים אני נכלמת ולא יודעת
אבל, קראתי אתמול בספר שבסוף מוצאים אהבה
בסוף אשוב אליך...
