סימנים בוהקים פזורים על הדרך מאותתים בכל קול
על הצעד הבא, שאין לי כל חשק לקחת
את ארץ שאין בה חוקים 
רק הערות שוליים 
מהלכי ביניים 
וקפיצת שפתיים 
אני מקבצת כוחות להרים פיסת רגליים
כבר שלושה ימים לא סגרתי ריס לריס
קולות מהחוץ חודרים את התריס
והשולחן במלבנו הקבוע 
והמטבח במשכנו הרעוע
מעלה ריח של עוד קפה
החדר מתמלא במסכות 
אני בוחרת לי אחת כזאת 
שיש בה שקר, קצת אמת וריגוש דק של כל מה שלא הספקתי לתת. 
תמונות עולות, טריקה של דלת 
והתלבושת מתעקמת 
פס חום בפנים של ספל אהוב
משפט מספר מודגש בקו עקום זהוב 
חיבוק אמיץ שלא נימחק מהמכות. 
מילה נדושה כמו צלקות
פתק שנישאר תלוי 
כבר שלושה ימים לא סגרתי ריס לריס
קולות מהחוץ חודרים את התריס
והשולחן במלבנו הקבוע 
והמטבח במשכנו הרעוע
מעלה ריח של עוד קפה
החדר מתמלא במסכות 
אני בוחרת לי אחת כזאת 
שיש בה שקר קצת אמת וריגוש דק של כל מה שלא הספקתי לתת. 
רעיונות מובנים נמהלים במשהו אחר
חולצה לבנה עם כפתור שלעולם לא יסגר. 
נשיכה על השפה עדיין מורגשת באצבע חשופה 
אני הולכת.
