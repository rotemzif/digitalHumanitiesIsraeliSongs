איזה מן ימים באים עלינו 
איזה מן אופטימיות נוקשת בחלון 
קרבה כזאת גדולה, רק מפרידה בינינו 
עברנו כבר באור, עברנו זה נכון 
עוד לא אמרנו הכל 
לא אהבנו הכל 
עוד לא רדפנו אחרי החלומות 
עוד לא אמרנו הכל 
לא הספקנו לגדול 
עוד לא נצחנו בכל המלחמות 
איזה מן לילות באים אצלנו 
איזה כוכבים שורטים את החלון 
יש אור באפלה שמסנוור אותנו 
ויש גלים גבוהים בים התיכון
עוד לא אמרנו הכל...
וחוזרים ושומעים ורואים וחושבים שיודעים 
וטועים וחוזרים ושרים מבלי לומר כלום
והולכים או עוברים ושבים 
אוהבים ושונאים ומקווים שאם ניפול אז גם נקום
