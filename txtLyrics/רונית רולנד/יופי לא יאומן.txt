מה שהיה או לא היה,
מה שעודו ואיננו.
מה שנשבר, מה שנשמר,
מה שעובר עוד בינינו.
מה שציירנו ביחד מזמן
מחקנו ללא סימן.
זה הסיפור, כל הסיפור,
זה שנולד מתוכנו,
מול עינינו,
יופי לא יאומן.
הוא ממני וממך יחדיו,
בדמותי, בצלמך, אז ועכשיו,
הדיבור וההילוך,
מבט וחיוך,
הסנטר, הרסים,
הסתכל, יש ניסים.
רגע קצר, אז כשנוצר,
זה ששינה את חיינו,
אף על פי כן
עוד ייתכן
קסם עשוי רק משנינו
שיר שכתבנו בלילה מואר
עומד על רגליו ושר.
זה הסיפור, כל הסיפור,
זה שנולד מתוכינו,
מול עינינו
יופי לא יאומן.
