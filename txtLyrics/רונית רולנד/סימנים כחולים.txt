קר לי נורא
הבכי תקוע לי עמוק בנשמה
השעון שלי מראה שכבר ארבע עוד מעט
ויש לי סימנים כחולים על הרגליים
קר לי נורא
מוטי מהמכלת מסתכל לי על החולצה
ואני מה?
יש לי סימנים של חושך בעיניים
שאף אחד לא יראה
שאף אחד לא ישמע
שלא אהיה קיימת
בשביל מה?
קר לי נורא
הבכי תקוע לי עמוק בנשמה
השעון שלי מראה שכבר שמונה עוד מעט
ויש לי סימנים כחולים על הרגליים
קר לי נורא
רועדת ממש
ואמא שלי לא רוצה אותי
רק את מוטי, שמסתכל, שמסתכל, שמסתכל
שאף אחד.....
לא מרגישה כלום, לא מרגישה כלום
כבר לא מרגישה כלום
אבל נחנקת
קר לי נורא
הבכי תקוע לי עמוק בנשמה
אני שונאת את מוטי שאמר לי לא לספר
אני הולכת למקום אחר
אולי יהיה שם חם יותר
