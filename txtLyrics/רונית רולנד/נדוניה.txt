פרפורי לב
פחדים מטורפים, שאלות שאין להן תשובות
זאת הנדוניה שהבאתי לך
מה כבר יש לי להציע
את גופי המוכר והמנוכר
את ידי הקטנות מלהכיל אותך
את נפשי העולה כל לילה
ומחפשת את עצמה
מצילה את עצמה ונרדמת
עצובה וכואבת
זאת הנדוניה שלך
הרהורי לב
לילות ללא שינה
ימים של כוונה
זאת הנדוניה שהבאתי לך
אתן לך את הכל לרגע
את הזמן והאוויר
את עיני שרואות ומלוות אותך
את ליבי עייף מסוחרר
מתרגש ולא נגמר
מצילה את עצמה ודואגת
ענוגה ונואשת
זאת הנדוניה שלך
