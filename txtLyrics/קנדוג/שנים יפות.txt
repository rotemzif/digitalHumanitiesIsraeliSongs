אני זוכר שנים יפות בהן ילדות היתה תמימות
וילדים ביסודי לא נחשפו לאלימות
ובצרה קריאה לעזרה, לא נתקלה באטימות
ושום ח"כ- לא היה פושע בעל חסינות
היו לנו ספרים כמו ג'ינג'י, פינוקיו, סינדרלה
היום יש תחליפים כמו נטליה, אנטונלה
ספרדית הפכה ראשית אחרי עברית ורוסית
ונראה כאילו כל החיים הם טלנובלה
נכון שלא היו חיים קלים ולא היו כבלים
ולא היו צלילים דיגיטליים מעולים
אבל היו ערכים, מין לא היה במיין סטרים
וילדות בגיל בת מצווה לא יצאו עם בני עשרים
לאן זה נעלם? איפה כולם? עסק ביש!
קוטלים אחד את השני ב"ויש" על הכביש
בנים גדלים עם סכינים, בנות גדלות לתוך מיני
פעם לגיבורי ילדות לא קראו בריטני
אני זוכר שנים יפות, ומטורפות
מכוניות ובחורות, סקס והיפ הופ
מתנגן נון-סטופ ברחובות ומסיבות
ו- באנג באנג! באנג באנג! 
אני זוכר שנים יפות ותקליטים ישנים
כשנתנו כבוד למוסיקה ולא קנו צרובים
מאז חלפו זמנים, המון איקסים על הלוח
מה נשאר מאותם ימים? אני עוד לא בטוח
ילדות ותמימות, הייתי שם לא מזמן
ואיך זה השתנה מאז, לא ייאומן
היום הכל נגמר, זו סופה של תקופה
את הנאיביות החליפה קידמה
בטלוויזיה רק תמצא פורנו וטוק שואוז
דוגמניות-שחקניות, פוזות ושואו-אוף
זמרות בשקל מזייפות עם טקסט רע
שנראות פצצה, וכישרון זה סתם עוד אקסטרה
שרות שירים שנשמעים כמו קאברים
עם מקצבים שנשמעים כאילו למפיק יש פאנצ'רים בסאמפלרים
מפיקים של מזרחית לא הסתכלו על ראפרים
אני יושב בצד ונזכר באותן שנים
אותם שירים, אותה מנטליות, אותן פנים
אותה ילדות, אותו עולם של אותם זמנים
ולאן זה נעלם? איפה כולם?
התפזרו ונשכחו אבל אני עדיין כאן
אני זוכר שנים יפות...
אני זוכר שנים יפות, פנים יפות, בנים בנות
רגליים יחפות, מאהבה מרחפות, מעופפות
שנים יפות, איך הן עפות, איך הן חולפות
איך הן חמקו לי בין האצבעות, דקות הפכו שעות
כוונות טובות הפכו רעות, זה לא יכול להיות או לא להיות
קשה לחיות מיד לפה- מייד הכל שטויות
הכל הזוי, הכל בלוי, הכל רצוי ולא מצוי
ומה קורה? הקול קורא, יכול בורא לתת שינוי?
כבר אין סיכוי, המחטים מזמן עייפו בתקליטים
כולם שרוטים, היום יש רק שירים פשוטים ולהיטים
היום יש בכל השירים אותו סגנון של כפיים
לא כך דמיינו את שנות האלפיים…
לאן זה נעלם? איפה כולם? אורות כבו
איפה העבר שבעבר כולם אהבו?
לפני שכולם שכבו, פושעים בכלא ישבו
משוררים כתבו… וכולם התלהבו…
אני זוכר שנים יפות...
