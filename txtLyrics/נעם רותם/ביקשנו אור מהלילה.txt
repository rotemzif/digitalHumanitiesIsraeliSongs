ביקשנו אור מהלילה
רקדנו עד שיגעון
נופל עכשיו מלמעלה
רסיס מכוכב הצפון
ביקשנו עוד מהלילה
לא ללכת לישון
משכת אותי מהלילה
השמדת אותי במבט
הדלקת לי את הסיגרייה
בגז של סילביה פלאת'
עכשיו את כל כך מכאיבה לי
אבל אני מהופנט אלייך
ככה לאט לאט
ואז בבת אחת
כמו שנרדמים, התאהבתי בך
לחשנו סוד כל הלילה
בחדרי חדרים
רואים אותנו למעלה
הכוכבים משקרים
אולי נשאר לנו לילה בחיים אחרים
ככה לאט לאט
ואז בבת אחת
כמו שנרדמים, התאהבתי בך
