קוראים לה נטלי והיא חיילת 
שאוהבת את הצבא 
אומרת כן ולא שואלת 
שינו לה את ההצבה 
אצלה בבית מצביעים רק מר"צ 
אבל כאן יש מציאות קשוחה 
צריך להיות נאמן למשהו 
אם לא לעצמך 
כל הפרצופים באים בלילה 
לתבוע שתשבור שתיקה 
במועדון של הקיבוץ עם הסיגריה 
היא רוקדת לבדה 
אמרו לה התפקיד שלנו 
לשבור את רוח האויב 
אם הוא אישה בהריון או ילד 
אל תתני להם להתקרב 
אתמול ילדה התחננה למים 
כשנתנו לה היא שלפה סכין 
דקרה חייל אחד ישר בעין 
לך תבין אותם, לך תבין 
כל הפרצופים באים בלילה 
לתבוע שתשבור שתיקה 
במועדון של הקיבוץ עם הגיטרה 
היא רוקדת לבדה 
נטלי כבר לא חיילת 
אין לה עבודה קבועה 
רק הסודות שהיא שומרת 
יותר טוב מעל עצמה 
בערב היא שוב מתאפרת 
ומשאירה בבית אור קטן 
לובשת טי-שרט אדומה שאומרת 
"זהירות! אל תתקרבו אלי - פלוגת השטן" 
כל הפרצופים באים בלילה 
לתבוע שתשבור שתיקה 
במועדון של הקיבוץ עם מי שבא לה 
שוב חוזרת לבדה, היא חוזרת לבדה
