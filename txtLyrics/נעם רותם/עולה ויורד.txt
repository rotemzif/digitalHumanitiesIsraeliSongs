רחוק מהבית שוכב על מזרון
עוצם העיניים, לא מצליח לישון
רואה בשמיים כוכב שנדלק
יוצא לשוטט בבניין כמו מקק.
מכונת הקפה במסדרון
בלעה לי את המטבע האחרון
זקן בלי שיניים מביט ומחייך,
אומר: לך תדע, לאן כל זה הולך.
אם יש לך את הכל אפשר רק לאבד....
לבד בבניין הגדול עולה ויורד 
עולה ויורד.
עומד תחת שלט "כאן לא מעשנים",
מאפר לתוך כוס בין עיתונים ישנים.
חבר מתקשר, אבל אין כאן קליטה
והוא אומר: רק תגיד איפה אתה
בחדר מדרגות בין קומה לקומה
נשנעתי על קיר מסדר נשימה
העיר מלמטה, כוכב מרוחק
כבישים מלאים, אורות ואבק.
אם יש לך את הכל, אפשר רק לאבד...
לבד בבניין הגדול עולה ויורד
עולה ויורד
התחלתי לרוץ לא יודע לאן
שומע שיר אמיתי על קסם ועל אובדן
קצין בטחון עצר אותי בכניסה
אמר לי: אל תעשה את מה שאיש לא עשה
היה פיגוע טרור בתוך רמת-גן,
עוד מעט הסירנות יגיעו לכאן.
אם יש לך את הכל, אפשר רק לאבד...
לבד בבניין הגדול עולה ויורד
עולה ויורד
