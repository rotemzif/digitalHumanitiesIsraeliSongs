אפשר לקרוא לזה גורל, אפשר לקרוא לזה כוח עליון
אפשר להקיש על עץ, אבל מישהו יחטוף את זה ראשון
אפשר לקשקש הרבה, להתחנן לרחמים
אפשר להטיל אשמה, שתמיד חוזרת לפנים
לפעמים אני הולך לאיבוד במבוך של ספק
בין אני יותר טוב מכולכם לאני אף-פעם לא צודק
לפעמים זה נהיה קשה לנשום,
לפעמים זה נתקע לי כמו אבן בגרון.
ידעתי שצריך לבוא, אבל מצאתי לי סיבות
לשחק חירש עיוור, רק לא לשמוע לא לראות
מספרים שהילדה שלך כבר יודעת לדבר
מביטה על התמונה, אומרת "אבא, בוא, תחזור מהר"
וכולנו רק הופכים לקלישאה
מסרבים להתמודד עם האמת לפי שעה
מדברים על ממשות אחת נצחית
כשההורים שלך חיבקו אותי
לא ידעתי מה להגיד, זה קשה.
לפעמים אני הולך לאיבוד במבוך של ספק
בין אני יותר טוב מכולכם לאני אף-פעם לא צודק
לפעמים זה נהיה קשה לנשום,
לפעמים זה נראה לי שמצאת פתרון,
לפעמים זה קשה.
