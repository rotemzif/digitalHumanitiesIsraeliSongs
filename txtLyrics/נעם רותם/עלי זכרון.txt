הם אינם צוחקים נערה 
הם כחיילים על המשמר 
הם אינם צוחקים נערה 
הם רציניים עד אימה 
הו נערה שלי, נערה 
הם עושים מלחמה 
בצאתי לדרך, נערה 
בצאתי להביא הלחם 
ביקשתיך לחכות לי, נערה 
לחכות ולא ללכת 
הו נערה שלי, נערה 
שבלי דעת עוד מחייכת 
השומרים תפסוני נערה 
השומרים הסובבים בעיר 
שותקים הביאוני לשדה 
הו נערה שלי, נערה 
לשומרים עיניים גדולות 
ומנעול להם על פה 
למענך אשכח שמיים 
למענך אשנא כוכבים 
המכסים על פשעים כמים 
ולעיניהם יורים הרובים 
הו נערה שלי, נערה 
זכרתי כחולים ואדומים 
ימים גבוהים של שמש 
ולילות חלומים 
הו נערה שלי, נערה 
הגשם יורד בעתר 
הו נערה שלי, נערה 
עינינו מציצות מעפר 
הו נערה שלי, נערה 
שלום אקרא לשמחך 
שלום לך, שלום ממני 
ויבואני בוקר ממך
