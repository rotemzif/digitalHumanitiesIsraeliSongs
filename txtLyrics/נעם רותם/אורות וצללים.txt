מי לא מכיר את הדרך אל הפארק
בין השכונות החדשות
שם נפגשנו הערב
רחוצים, לבושים חולצות יפות
מקהלת הילדים של כולנו תעלה לבמה הקטנה
הם שרים את השיר, זה השיר של כולנו
זאת אותה מנגינה ישנה
בין עצי המחטים, החיים רוקדים עם המתים
ואבק מסתחרר עם אבק
אור במה כחול נדלק,
מישהו יוצא מן המשחק
איזה חלק בתמונה לא נדבק
שוב יצאנו בערב לטקסים
המילים חיוורות כמו חול
עוד מעט נלבש את הבגד
שתפרו הדמעות של אתמול
לבנים וכחולים במרפסת
נמתחים על שרשרת דגלים
ואנחנו הולכים בין אורות וצללים מותק
עם הזרם, טובעים בגלים
מחליפים מבטים, החיים רוקדים עם המתים
ואבק מסתחרר עם אבק
אור לבן כמו ברק
רעם מתגלגל מעל הפארק
ואת מסתכלת בזיקוק שנדלק
ובסוף של המשחק
רועדים מקור בבגד דק
אור השמש מכוסה באבק
מתפזרים כמו עלים הקולות והדגלים
אנחנו הולכים בין אורות וצללים
