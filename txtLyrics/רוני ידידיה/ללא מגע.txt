בין האסור והמותר 
הגבול גמיש ועוד ממשיך לנוע 
בין הגלוי והנסתר 
מפריד הזמן לשם השעשוע
אתה יכול ללא מגע
להתבונן באופן פילוסופי
אבל ביום שתפגע
תתחיל לראות את כל קווי הדופי 
לכל מילה יש משמעות 
עד שפתאום יש משמעות אחרת 
וכך הופכת כל טעות
בהבל פה מובחרת
אתה יכול ללא מגע..
מהודו סין עד ארץ כוש 
יש אילוצים ויש משחק בחומר 
עוד יש הצע ויש ביקוש 
אך אין הבדל בין קאדי רב או כומר 
אתה יכול ללא מגע..
מפני חדש יוצא ישן 
אך אין חדש מתחת פני השטח 
ולא נשוב עוד אל הגן 
ואיש אינו יכול לחיות לבטח
בין האסור והמותר 
הגבול גמיש ועוד ממשיך לנוע 
בין הגלוי והנסתר 
מפריד הזמן לשם השעשוע
אתה יכול ללא מגע...
