העולם מצויר כגלויה מזרחית
ים שמן של אחר צהריים
באוויר מתנשאים ארמונות הזכוכית
השמים כחולים כמו שמים
צא הימה אזרח מיוגע מן העיר
בשלוה המוזרת הבט נא
אמהות רוחצות את הדור הצעיר
והדור הזקן מנמנם על הבטן
וליבך הנושן כפסנתר משומש
שוב נמכר ומניע נימים
כל החוף מתמודד לעיניך ממש
כאוטופיה גדולה של אחרית הימים
ועומד לו תינוק בסבון רחיצה
ועיניו הגדולות לחייך לא ייעפו
מנגדו כנמרה נכונה לקפיצה
עומדת, שותקת, יפו
וליבך הנושן...
