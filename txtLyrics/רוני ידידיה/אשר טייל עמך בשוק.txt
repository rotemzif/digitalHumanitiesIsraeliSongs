אשר טייל עמך בשוק - אני הוא.
נשים שראוני אמרו: הנהו.
נשים שראוני, עלי הצביעו:
הנה מאוהב באשת רעהו.
נשאתי סלך מלא ירק ופרי,
נכון לשאתו כך עד תום השבוע.
כל מי שפגש בי, דימיתי, אומר לי:
יפה היא, על כן יאהבוה.
שעה כמו זאת איננה נשכחת.
בעבור שמחתה עדיין ישנה היא.
אני וגופי, חבוקים, שנינו יחד,
ליוינו אותך - כי שמחה היא.
אשר נשא את סלך - אני הוא.
נשים שפגשוני אמרו: הנהו.
אתמול ראיתיהו, היום ראיתיהו.
הוא עוד מאוהב באשת רעהו.
