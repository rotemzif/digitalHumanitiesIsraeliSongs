הקפה של גברת אושר
לא שותים אותו בבוקר
וגם לא בשעת התה
אבל למה זה קורה.
גברת אושר, בקפה
מכניסה גם שוקולדה
ובוחשת אותו יפה עם:
בצלים ומרמלדה, סוכריות וקלמנטינה
חבילה של מרגינה ואומרת: "זה קפה!"
הקפה של גברת אושר...
גברת אושר, בקפה
מכניסה גם סחוג ויין
ובוחשת יפה יפה עם:
תרנגולת בלי כנפיים, וגבינה ענף של אורן
רוזמרין וגם ציפורן ואומרת: "זה קפה!"
הקפה של גברת אושר...
ובסוף את הקפה
היא מוזגת אל הספל
ובוחשת יפה יפה עם:
כף של מלח, קומץ פלפל
היא מוזגת לאורח, אבל למה הוא בורח?
היא צועקת: "זה קפה!"
הקפה של גברת אושר...
