הדרורה  קוראה בנחת:
"איזה יום, איזה יום!
החמה היום זורחת
כל היום, כל היום!
ואורה הטוב נוגע
בראשו של גוזלי,
אין ספק שהוא נוגה
בשבילי, רק בשבילי!"
החתול הומה בנחת:
"איזה יום, איזה יום!
החמה היום זורחת
כל היום, כל היום!
מדגדגת בקרניה
את אזני חתלתולי,
אין ספק: שלחה קרניה
בשבילי, רק בשבילי!"
כלנית קטנה אומרת:
"איזה יום, איזה יום!
החמה היום בוערת,
כל היום, כל היום!
מלטפת, מטפחת
את עלי וגבעולי,
אין ספק שהיא זורחת
בשבילי, רק בשבילי!
החמה בשחוק סוקרת
את יפיו של העולם.
"אור-קרני" - כך היא אומרת,
"לכולם, לכולם!"
