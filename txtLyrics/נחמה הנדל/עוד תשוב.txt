עת האביב יצא לנדוד למרחקים,
אתו לקח הוא גם אותך כמו ידיד,
וחלומי עם תקוותי עומדים ריקים –
הלא ידעת, רק לך הם מתמיד.
ועם אוושת הרוח ההולכה
נשב עת ערב מחכים,
עד יום יבוא תבין, כי זה ביתך
ואין אחר במרחקים.
מעל האורן- שמש והאור לוהט
וחם בחוץ ורק לא חם בתוך הלב.
האם הרגשת, האביב קמל בלא-עת?
הלא ידעת, רק עליך הוא דואב?
ועם אוושת הרוח . . . 
עוד אחכה, עוד אאמינה, כי תשוב
וזה השער הירוק אט יפתח.
מטל הבוקר עוד ראשך יהא רטוב
ולי תאמר: "הלא רציתי רק אותך".
ועת תקביל פנינו בבקרים
אוושת הרוח ההולך,
לי תישבע באלף השירים,
כי לעולם שוב לא תלך.
