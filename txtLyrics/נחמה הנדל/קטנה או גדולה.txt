אם לכלכתי במרפסת
או נפלתי בתופסת
אמא'לה עלי כועסת
את עודך ילדה קטנה
אם אני רוצה עוד טופי
או לקנות סרטים ליופי
כועסים אין גבול אין אופי
את הלא ילדה גדולה
אם שפכתי את המים
או קרעתי מכנסיים
מתרגז הדוד אפרים
תתביישי ילדה קטנה
אך לרוץ לקרוא לדודה
או לקנות סיפון עם סודה
לי אומרים הם עוד ועוד 
אני הרי ילדה גדולה
אם אני רוצה אופניים 
או צמות עד למותניים
הם אומרים חכי שנתיים
את עודך ילדה קטנה
הם הולכים להם לסרט
ואני על דן שומרת
סמוך עלי אני אומרת
כי אני ילדה גדולה
והארטיק שקניתי
כשנפל אחר רציתי
לא קיבלתי - קצת בכיתי
תתביישי ילדה קטנה...
את בוכה - תקחי מטפחת
כן, אני כבר מצוברחת
איך אפשר להיות ביחד
גם קטנה וגם גדולה?
