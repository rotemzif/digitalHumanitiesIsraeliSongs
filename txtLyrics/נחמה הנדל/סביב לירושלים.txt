יש רכבת שסובבת ונוסעת, סביב לירושלים בלילות.
עופות חגים ממעל לה, טופחים כנף בהמולה
ומשירים באפלה, נוצה על גורן היבוסי.
עצים שחורים על המסילה, ניקבה קוראת אל מחילה
ערוץ חרב לה לרגלה, וחלוקי סלעים זורחים.
יש רכבת שסובבת ונוסעת, סביב לירושלים בלילות.
הרים חגים לה מסביבה, רוחות הומים בה מחורבה
עופות צורחים מן השלווה, עיני ינשוף מתנוצצות.
הרים תלויים בצווארה, כמו רביד ועטרה
וגוש דורס את עפרה, ומנהם ככפיר נרדף.
שיקשוק בתוך החושך, כור של מאפליה, וגוש מנהם הללויה.
