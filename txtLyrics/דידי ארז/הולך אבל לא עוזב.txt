מכניס את היד לכיס
מוציא מפתח
עם היד השנייה אני מסובב ופותח
מדליק את האור בפנים
אני מכיר את הריח
זה כבר לא הבית שלי
אני רק אורח
איפה שהיו תלויות תמונות נשארה רק מסגרת
וחוטים של טלפון על רצפה מצוירת
האוטו בחוץ דולק עם הרדיו פתוח
הייתי שוכב מול החלון ומקשיב לרוח
כל בית שעזבתי אני עוד סוחב
וכל אישה שאהבתי אני עוד אוהב
וכל פעם שצריך ללכת
אני הולך אבל לא עוזב
מכניס את היד לכיס
מחפש מפתח
היה לי פה טוב או רע?
אני פתאום שוכח
מבט אחרון מהחלון
אני נושם בשקט
רואה אותך באוטו שלי
שומעת שיר ושורקת
כל בית שעזבתי אני עוד סוחב
וכל אישה שאהבתי אני עוד אוהב
וכל פעם שצריך ללכת
אני הולך אבל לא עוזב
הולך אבל לא עוזב
הולך אבל לא עוזב
הולך אבל לא עוזב
