נוסע במכונית פרועה, מביט אל הבחוץ
מחפש פינה לנוח, לצאת מהמרוץ
אישה עם משקפיים יושבת על ספסל
ילדה עם אופניים סביבה במעגל.
הדרך מתפתלת לאן אני אבוא?
אולי אסע רחוק מכאן עד בוקר שיבוא
חכם אחד אמר לי לא כדאי!
לאן תברח, ממי? ועד מתי?
בך, איתך, הכל בך
כל מה שתראה פה, בך.
באמצע הדרך פוגש שוטר תנועה
מראה לי את הדרך, לשם ודאי כבר לא אסע.
מימיני יש דרך, משמאלי זה לא ברור
החץ שבי מראה ישר, קו האופק לשיחרור.
בך, איתך הכל בך
כל מה שתראה פה, בך
בך, איתך הכל בך
כל מה שתראה פה זה אתה.
עכשיו אני על המסלול, הדרך ארוכה
חכם אחד אמר לי - צריך רק הפנמה
כי כל מה שאתה רואה בך זה רק נמצא
אז תן מבט אל החלון, נקה את השימשה
בך, איתך הכל בך
כל מה שתראה פה, בך
בך, איתך הכל בך
כל מה שתראה פה זה אתה.
