המבט נפגש וכולי נרגש,
אהבת רעים נמצאה.
פעימה חיסרה, מליבי זלגה,
ודמעה שברה הדממה.
ביקשתיה, אך לא קיבלתיה,
כי עזה כמוות אהבה.
מעבר לחופים, על הרי בשמים,
ראיתיך אחותי כלה.
לה כאן נשבעתי, כל חיי לזה ציפיתי,
בית נבנה לנו בארץ האבות.
אותה כאן קידשתי, אמונים רק לה שמרתי,
אושר מצאתי איתה לנצח נצחים.
בשמלת כלולות, עם שובל ארוך,
הנישא בידי מלאכים.
צעדה קלות, אלי לקול תשואות,
מסביבה זרחו כוכבים.
ביקשתיה וקיבלתיה,
כי עזה כמוות אהבה.
מעבר לצוקים, אי שם במרחקים,
עודה יושבת ומחכה.
מעבר לחופים, על הרי בשמים,
יושבים להם שני מלאכים.
פורטים על מיתרי הרקיע,
שרים ניגון תודה לאלוקים
