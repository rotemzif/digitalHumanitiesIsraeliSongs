בואו ונצא לרחובות הסוערים
כי כבר נפתחו השערים.
עופו כמו כוכב חופשי
בין המון האנשים.
איך זורמים כולם כמו נהר.
שלט צבעוני ענק מואר
מקבלנו בברכה
ומכריז על השמחה.
יד ביד ניזכר: שנות הדווי והחלום.
נשתכר, נזמר לחירות ולשלום.
יד ביד אז נרקוד, שמחתנו מתנה.
עת לחיות בכבוד רב פעם בשלושים שנה.
נערות יפות בתלבושות מסורתיות.
בחיוך רומזות שטוב לחיות.
בפסיעות ריקוד קלות
את ידינו הן נוטלות.
הכל כה מהמם ומרגש.
הלב רותח כחלב גולש.
כי הדרור מקרין ברק.
כל אדם חש כענק.
יד ביד נתהולל, לא נפסיק עם בוקר אור,
עד אשר הגואל יצטרף על החמור.
יד ביד אז נרקוד, שמחתנו מתנה.
עת לחיות בכבוד רב פעם בשלושים שנה.
הביטו, זהו ליל שמחה
אז מה איתך ומה איתך?
הצטרפו אלינו - זו מצווה נושאת ברכה.
יד ביד...
