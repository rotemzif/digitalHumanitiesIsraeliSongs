כשאת הולכת לצידי
העולם כולו מונח בכף ידי
כל האור הזה כל העיר הזאת
והים הזה ממולנו
וכשאת הולכת מאיתי
העולם כולו צופה לשעת מותי
כל השחור הזה כל הרחוב הזה
רק עלינו לנו הוא בוכה
אל תלכי מבלי לומר לאן
מבלי לומר שלום אל אהובך
את ליבי הכית בחץ זהב
אשר אליו שלחת במו ידך
וכשאת הולכת לצידי
העולם כולו מונח בכף ידי
כל האור הזה כל העיר הזאת
רק עלינו לנו הוא צופה
וכשאת הולכת לפני
העולם יפה פי שבע בעיני
כל איל וצל בשדרות האל
רק עלינו חרש הוא שואל
עלינו חרש מתפלל.
