שרנו שרנו אך עדיין 
לא זימרנו זמר ליין. 
יש חסיד ויש חסיד. 
אך אין חסיד ללא כוסית 
לה' הם השמיים 
לנו די בכוס "לחיים"! 
כששלחו שדכן לסבא 
לשדך את אמא לאבא 
דיברו שעות גם לא חיוך 
נכנס יין יצא שידוך 
בקבוק של "משקה" וקדימה 
אבא התחתן עם אמא! 
עוד אזכור, לא תאמינו 
איך בברית אברהם אבינו 
הרגשתי מן כאב חותך 
ומשהו מתוק בחיך 
הכאב ההוא מזמן עבר לי 
אך הטעם עוד נשאר בי. 
כשאל החדר לקחוני 
למעשים טובים שם חינכוני. 
והרבי, רבי חבקוק 
לא נפרד מן הבקבוק. 
וכשהוא סוף סוף נרדם 
לגמנו מן ה"משקה" גם. 
לחופה כשהגעתי 
על ידי אישה זרה מצאתי 
והרבי הגיש פתאום 
כוס של יין "רק לטעום". 
"או הכל או כלום!" אמרתי 
את הכוס כולה גמרתי. 
לא סיימנו ירח דבש
כי העדפתי את ה"משקה" 
ירח דבש זה ירח דבש
אבל יי"ש בכל זאת יי"ש! 
יי"ש עדיף על אשת חייל 
גם ביום וגם בליל! 
כשאשתי בלי סוף פגעה בי 
מה עושים? נוסעים לרבי 
הוא גזר עלי גזירה: 
חודש אחד בלי טיפה מרה. 
אבל כשיש "קליפה" בבית 
מוכרחים טיפה כזית! 
כשיומי סופסוף יגיע 
קיברו אותי עם הגביע. 
איתי בקבר אז תשכב 
חבית של "משקה" גב אל גב 
וכשיבוא משיח בן דוד 
אמזוג לו כוס מן החבית.
