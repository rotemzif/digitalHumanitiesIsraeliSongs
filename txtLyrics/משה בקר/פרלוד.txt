אם זה תורה להסתלק
היא לא תעשה מזה עניין
אריכות ימים 
הלא איננה מציאה גדולה
אצלה הבלאגן חוגג
עולם כמנהגו נוהג
ושום דבר אינו חורג 
מן השגרה שלה
שום סידורים מיוחדים
להיפרד מכמה ידידים
לענות על כמה מכתבים
לתנות עוד כמה אהבים
לקרוא עוד עמוד בזמן האבוד
ולנגן עוד פרלוד אחד
איש לא יחיה לעד...
זה תורה להסתלק
והיום היא דווקא שמה לב
החבצלת היפה שלה פרחה פתאום
היא לא נתנה לא אזהרות
היא סתם עשתה לה כותרות
כותרות ממש נהדרות
באדום אדום
שום סידורים מיוחדים...
כבר בשנות החמישים
היו שמועות ומחושים
שיש לה כמה מחושים
ושזה בטח זה
אבל היא עדיין בסביבה
ובגילה ומצבה
לפעמים עדיין מתחשק לה
מן סיפור כזה
הנה הנה השעה 
היא לא תניח צוואה
היא תסדר יפה את השולחן
תיפטר מכל הבלאגן
בינה לבינה היא כה שאננה
היא לא תעשה מזה עניין
בקצה גן העדן של כינרת
יש לה כבר מקום מוכן.
אז...
שום סידורים מיוחדים
להיפרד מכמה ידידים
לענות על כמה מכתבים
לתנות עוד כמה אהבים
לקרוא עוד עמוד בזמן האבוד
ולנגן עוד פרלוד אולי
אולי...
