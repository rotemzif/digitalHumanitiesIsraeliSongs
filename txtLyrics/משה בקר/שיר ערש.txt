וכשיבוא הרגע לומר שלום
ואדע שזה קורה ולא חלום
אדפדף באלבום התמונות
הצצה אחרונה לפני כיבוי אורות
אראה אותי מלא תיקווה
על נדנדה אדומה בגינה
מסתכל בגאווה על אישתי
שבתוכה שוכן לו בני
השעון יראה שצריך למהר
עוד בקשה אחת ולא יותר
אז תבוא אלי אמא שלי
ותשאל אותי מה תבקש בני מחמלי
שירי לי אמא רק עוד פעם אחת
את שיר הערש שכל כך אהבת
הבאת אותו אלי ממרחקים
עטוף בריח הדרים
היית אחת ויחידה
ילד מאמין לכול מילה
ליטפת אותי לאט ושרת
רציתי אז להיות רק את
השעון יראה שצריך למהר
עוד בקשה אחת ולא יותר
אז תבוא אלי אמא שלי
ותשאל אותי מה תבקש בני מחמלי
את תשירי ואבקש מחילה
השמיים יפתחו ואין דרך חזרה
אני אצא בשלווה למסע
עטוף בקולך כמו בשמיכה חמה
השעון יראה שצריך למהר
עוד בקשה אחת ולא יותר
אז תבוא אלי אמא שלי
ותשאל אותי מה תבקש בני מחמלי
