יד קטנה בידו של אבי 
הלב דופק לאן הוא מביא אותי 
נכנסים פנימה לאוהל ענק 
אורות חבלים וספסל מאובק 
מיד זה יתחיל אומר לי אבי 
ואני מפרפר אלפים מסביבי 
באוויר ריח של ציפייה 
תירגע הוא אומר זו רק האשליה 
החיים הם כמו קרקס נודד 
אלפי ליצנים ואתה בודד 
שואלים מחפשים תשובה 
רוקדים על חבל דק 
משתוקקים לנחמה 
מהתקרה יוצאת קרן של אור 
ליצן דוהר על גב של חמור 
הוא נופל מתגלגל ושוב נעמד 
הפרצוף מחייך אבל הוא לא נחמד 
מניף את ידו לתקרה 
ושם היא עומדת קטנה ושבירה 
רגל ועוד רגל על פני התהום 
כך חולפות השנים יום אחר יום 
החיים הם כמו קרקס נודד...
לאט לאט נכנס פנימה אריה 
מחפש לו טרף מי זה יהיה 
הוא עובר וחולף ממש על ידי 
בוא ילד הוא אומר בוא איתי 
בוא טפס עלי תחזיק חזק 
נעוף מכאן זה לא משחק 
נס כזה קורה פעם בחיים 
תגיד לי כן ילד ואנחנו ממריאים 
פתאום נדלקו כל האורות 
יצאנו אבא ואני לרחובות 
החיים אמר לי אבא זה קרקס 
פעם אתה אריה פעם אתה מובס 
החיים הם כמו קרקס נודד...
