ילדה ברבור היא בת דקה או שתיים
היא ברווזון צורח ומכוער
צריך היטב היטב לפקוח עין
ולגונן מכל עופות המים
אשר על האם המסוער
בגיל שנה דלקת פנים האוזן
בגיל שלוש פריחה קלה בגב
לכבוד פורים
היא פו או פן או פופינז
הכל לפי הגיל והמצב
ילדה ברבור גדלה
בבית חינוך צפון
חולצה כחולה והיא עולה
עולה המון
שירים עם מאיר נוי
והאקורדיון
מן החווה חוזרת עם בצל וצנון
וציפורני חתול בצרור קטן
ילדה ברבור עושה בגרות הומנית
ילדה ברבור הולכת לצבא
אוהבת אינה שנפלד אריק איינשטיין
יותר מכל אוהבת אהבה
ילדה ברבור גדלה...
ילדה ברבור היא בת עשרים ושתיים
מוצאת לה עוד ברבור מוצאת לה קן
אל תוך הסוף מתרחקים השניים
והם שורטים משעול עדין במים
והאגם שלנו מתרוקן
