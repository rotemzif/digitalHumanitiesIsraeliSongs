בוא שב רגע על ידי 
אל תפחד אחי 
ניתן לרגע לקנאה להתמוסס 
אולי נחזור לדבר 
אולי יהיה פה נס 
כשנולדת הייתי כבר גדול 
ראיתי איך אתה מתחיל לזחול 
איך השמש זורחת מעל לראשך 
ואני ירח קטן לידך 
ברגע שבין השמשות 
תן מבט אולי תוכל לראות אותי 
אני עומד כאן לידך אחי 
ואתה לא רואה 
אתה לא איתי 
אתה מביט בי בעיני
מחפש אותך בחיי 
אתה הקטן שהיית לי מגדלור 
נעלמת מחיי מרחק שנות אור 
יחד גדלנו באותו מטבח 
עם הטעם והריח הבלתי נשכח 
לובש בגדים שלבשתי אני 
לא קל להיות ילד שני 
ברגע שבין השמשות...
על לוח של דמקה אתה ואני 
אל תגיד לי שזה פשטני 
שחור ולבן מתנגשים זה בזה 
פוגעים ישר בחזה 
מה חושב הירח על השמש 
האם הוא סולח לה על ליל אמש 
בוא חזור לתוך חיי 
תתקרב נחבק לא אגיד לך די 
ברגע של בין השמשות...
