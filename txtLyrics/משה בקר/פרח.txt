בינו לבינו הוא היה קורא לה פרח
כי פרח היה שם אמה
עובדה שלקח לו חודשיים בערך
למצוא לה מילה מתאימה
בינו לבינו הוא לא מצא מנוח
הייתה לו בראש כל הזמן
והוא באמת ניסה אותה לשכוח
למחוק אותה מן היומן
אבל היא נרשמה שם בדיו מיוחדת
כזו שרושמת פרחים 
שמות ומקומות עם ימי הולדת
ושאר עניינים נשכחים
בינו לבינו הוא היה קורא לה פרח
וכך גם בינו לבינה 
אבל התברר תוך חודשיים בערך
שאין בניהם הבנה
כמו כן התברר שהיא כלל אינה פרח
ואין היא אישה כערכו
והוא לא התבייש לכרוע לה ברך
לפני שיצא לדרכו 
אבל בעדינות ובדיו מיוחדת
על לוח ליבו מונחים
שמות ומקומות עם ימי הולדת 
ושמה ושאר הפרחים
בינו לבינו הוא היה קורא לה
פרח
