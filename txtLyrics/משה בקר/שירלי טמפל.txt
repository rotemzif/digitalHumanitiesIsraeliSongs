חיילים הולכים בצד,
הביטי ילדה, הביטי.
זו שנת ארבעים ואחת,
ימי המנדט הבריטי.
עגלה מיטלטלת בשביל,
כדים של חלב הביאה.
נער עברי עם תרמיל,
נוסע לאיסמעליה.
ומלוא כל העין מכאן,
פרדסים ושדה זרוע.
ושלוש ילדות בגן,
קופצות על חבל קלוע.
שירלי טמפל רוקדת ככה,
שירלי טמפל קופצת ככה,
שירלי טמפל יוצאת לחופשייה,
שירלי טמפל אמרה תודה רבה.
רוכל ערבי עם חמור,
מופיע ליד הבית.
באות הנשים לשמור,
שלא ירמה במאזניים.
קוראת הגברת בקול,
ואת החמור לא עוזבת -
"מה זה פירות לאכול?...
יותר טוב לזרוק בזבל!"
ושלוש ילדות בגן ,
מקפצות על חבל מתוח,
בשמלות מלאות עמילן,
ותלתל מתבדר ברוח.
שירלי טמפל...
חיילים הולכים בשורות,
הביטי ילדה, הביטי,
שומעים חדשות מרות,
ימי המנדט הבריטי.
הלך הנציב העליון,
לנשף בגן אואזיס.
פקידים לבושי פאפיון,
פינו לו מקום וזזו.
החשיכו החלונות,
ויש טנגו ברדיו רמאללה.
קוראים לילדות הקטנות,
שצריך לעלות למעלה.
שירלי טמפל רוקדת ככה,
שירלי טמפל קופצת ככה,
שירלי טמפל יוצאת לחופשיה,
שירלי טמפל אמרה תודה רבה.
