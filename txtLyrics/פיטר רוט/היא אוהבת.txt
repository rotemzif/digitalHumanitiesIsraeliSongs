היא אוהבת להיות מוקפת
בסביבה של מלומדים
מחכה בציפיה שישאלו אותה
מה איתה.
היא אוהבת להרגיש כוכבת
קונה ביום שישי שני עיתונים
מעיינת בשקיקה במקומון שלה
אולי תבחין בשמה.
היא שוכבת לבד בחדר
תולה עיניה באוויר
מצפה לו בשתיקה שרק ישאל אותה
מה קרה?
היא אוהבת להיות נאהבת
ולא אכפת לה השכנים
מתרפקת בלחישה, שואלת איך היה?
היה נפלא.
היא אוהבת, אותי היא אוהבת
ואני אוהב אותה, כן אני אוהב אותה.
