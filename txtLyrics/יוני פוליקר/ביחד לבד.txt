חיכיתי לך בחושך
ואז באת בדיוק כמוני
כמו מקבצת אהבה שאין לה מה לתת
שאוהבת לחשוב 
לא חושבת לאהוב
עם גפרור בצל העבר 
עכשיו אחרי שזה נגמר
אני מודה באמת
חיכיתי לך בחושך
ואז באת בדיוק כמוני 
שני ילדים מבית בלי גג
וחום לשנינו חסר
לא מצאנו מסתור אמיתי מהכפור
אז בנינו לנו מקלט 
אני ואת ביחד לבד
היינו שבויים
כמו אידיוט חשבתי שתצילי אותי מהזמן
מהילד שהייתי מהכאב הישן 
מהפחד יחד וגם מהפחד לבד 
נפלתי עלייך 
ונזקקתי מדי 
חיכיתי לך בחושך
ואז באת בדיוק כמוני
ולפעמים אני שחיפשתי אותך
כמו אור באובך אצלי 
וצללתי עמוק אל גופך המתוק
רק שלא נאבד מגע
אני ואת ביחד לבד
היינו שבויים
