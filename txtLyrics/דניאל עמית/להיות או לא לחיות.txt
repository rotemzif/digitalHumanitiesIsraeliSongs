כשכולם צוחקים אני צועק
כשהם צועקים אני בכלל שותק 
הם מדברים אני עוצם את העיניים 
מדבר אל עצמי בשפה משלי 
מוציא החוצה רק מילה או שתיים
התשמע קולי?
כי גם השתיקה שלי חזקה 
וגם המילה שלי עדיין יפה 
הייתי רוצה לחיות בעולם שיקבלו אותי 
כמו את כולם.
בתוך כל הבדידות העצב 
ושוב פותח את הגיטרה ומתחיל לנגן 
אני גמד אני ענק ומנגינה בלי תו 
אני אוהב אוהב חזק את זה אצעק עד שאכאב.
רוצה לכבוש את הפסגה 
אבל האם היא רחוקה?
כי גם השתיקה שלי חזקה 
וגם המילה שלי עדיין יפה 
הייתי רוצה לחיות בעולם שיקבלו אותי 
כמו את כולם.
במסיבה בלונים פורחים במיליוני צבעים 
ורק אני שחור לבן נובל בצד 
יושב בחדר לבדי 
אני חבר של הקירות 
מתוך אלף שאלות 
נשאר להיות או לא לחיות.
כי גם השתיקה שלי חזקה 
וגם המילה שלי עדיין יפה 
הייתי רוצה לחיות בעולם שיקבלו אותי 
כי גם השתיקה שלי חזקה 
וגם המילה שלי עדיין יפה 
הייתי רוצה לחיות בעולם שיקבלו אוטיסט 
כמו את כולם...
