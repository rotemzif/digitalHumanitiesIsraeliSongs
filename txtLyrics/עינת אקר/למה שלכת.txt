למה שלכת,
מתחרז עם ללכת? 
ולמה אוהב,
מתחרז עם עוזב? 
למה לנגוע,
נשמע כמו לפגוע?
ולמה הלב
מתחרז עם כואב? 
בטח יש לך הסבר...
צוחק בשקט ואומר
באמת שמצטער
זה הכל המלאכים
לפעמים גם להם,
קצת משעמם...
למה לברוח,
נשמע כמו לשכוח?
ולמה לגדול,
מתחרז עם לסבול?
למה אמרתי...
נשמע כמו שיקרתי?
ולמה לחיות,
מתחרז עם לטעות? 
בטח יש לך הסבר
צוחק בשקט ואומר
באמת שמצטער
מצטער כבר לא מוכר...
בטח יש לך הסבר
מתי תבין?
זה לא עוזר
ותפסיק כבר לספר
שזה הכול המלאכים
ולפעמים גם להם
קצת משעמם...
אז למה שלכת,
מתחרז עם ללכת?
ולמה אוהב
מתחרז עם עוזב?
