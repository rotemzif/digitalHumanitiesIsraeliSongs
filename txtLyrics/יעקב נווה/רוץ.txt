שוב אני אורז
פותח את הדלת
לעתיד הלא נודע
שוב אני יוצא לדרך משובשת
משתומם ומהורהר
שוב אני מרגיש אותן טיפות של גשם
מתאהב ברוח סתיו
מה עכשיו?
מאוהב
שוב אני יוצא
עולה על הרכבת
בדרכי אל המחר
לא חשוב לאן
רק להמשיך לנוע
בכל דרך ומובן
מתעטף היטב בשלל קרני השמש
תחת שבר הענן
מה עכשיו
ולאן?
עוף
למרחב
חצה מזרח ומערב
כי העולם
בידך
רוץ
אל תפחד להתאהב
להתלהב
לשלוח יד
אל העולם
שוב אני רוכב
כמו באיזה סרט
לעברה של השקיעה
שוב אני חולם
על מרחבים שאין לי
ולוקח נשימה
כוכבים יוצאים
מראים לי את הדרך
מכוונים אל המחר
מה עכשיו?
מאוחר
