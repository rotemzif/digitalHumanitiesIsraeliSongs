כמה טוב שבאת ילד 
כמה טוב הבאת ילד 
עוד לפני שבאת ילד 
שיר אחד, ידעת, 
לא אשיר ולו גם פעם: 
בן לו היה לי 
יש מן חלום כזה, ילד 
צורה של הבטחה, 
בשדה, תראה, נרוץ ביחד 
במורד תלול נגלוש 
נלעג לפחד 
וברדת ערב, הביתה נגיע 
נתחבק, נתחבק ונרגיע 
עצום עיניים, בני, ולך אלחש 
עוד הבטחה: 
שחלומות הלילה יהיו ממש 
שתמיד, תמיד אהיה לך. 
שהבוקר לא יאחר להפציע
שהשמש לא תפסיק להאיר.
ואם רוח של סתווים תופיע, להפריע
לך אשיר
כמה טוב שבאת ילד
כמה טוב הבאת ילד
עוד לפני שבאת ילד
שיר אחד ידעת
לא אשיר ולו גם פעם:
בן לו היה לי
כי יש לי אותך
ישי שלי
