אני נזכר איך היינו רצים יחד
ניסית ללמד אותי לנשום מול ההרים
כדי שלא יהיה לי קשה ככה לגלות עליות
שתכננו לי השבילים
אני נזכר איך היינו נוסעים יחד
לחוף גן העדן שלך ושלי
רצית לתת לי כל מה שלא קבלת פעם 
כשהיית חופשי
אבל עכשיו אני כל כך רחוק כל כך רחוק ממך
הלוואי ואלה היו רק קילומטרים
מכוניות טסות על אדמה שחורה
הלואי ואלה היו רק כבישים
הלואי ויכולת לסמוך עלי בפנים
אני נזכר איך היינו בוכים יחד
לא רצית להראות את החולשה שלך מולי
הייתי שומר אוקיינוס שלם 
חודשים בתוך החזה
עד שחיבקת אותי
