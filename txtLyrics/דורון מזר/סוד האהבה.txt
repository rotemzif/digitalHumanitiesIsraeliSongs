לא ידעתי מהו סוד האהבה,
לא ידעתי מה נושאת היא בקרבה.
לא בררתי, לא חקרתי,
עם האהבה נותרתי
וכולי אש להבה. 
לא חלמתי שיפה היא כמו אישה,
לא דמיינתי עד כמה דרכה קשה.
על ליבי היא אבן סלע,
על מצחי היא אבן קלע,
מחלה כה אנושה.
אהבה שאין לה קוד והיא סוד נעלם,
אהבה דורשת עוד, עוד ועוד, עד עולם.
אהבה שאין כמוה,
והיא את ואין שנייה.
את אחת מרבבה,
את היא סוד האהבה.
לא גיליתי את יופייה ואת אופייה,
עד היום שבו נפלתי בשבייה.
לא הוכיתי בקסמיה,
לא נסחפתי בכשפיה,
אהבה יפהפייה.
אהבה שאין לה קוד...
לא ידעתי מהו סוד האהבה,
לא שיערתי מה נושאת היא בקרבה.
לא בררתי, לא חקרתי,
עם האהבה נותרתי,
וכולי אש להבה. 
