איך הגעתי לחייה,
איני יודע -
פשוט עברתי.
המבט שבעיניה
אותי שכנע
שטוב בחרתי.
זיק חשמל נושא צמרמורת
האירה תזמורת -
בליבי
ואז ידעתי שהיא תהיה שלי
ההילולה עכשיו כבר מתחילה
ההילולה הולכת ועולה לה
ואור גדול נגלה
באפלה
זה החיוך הטוב
שלה...
אש תמיד שלא נגמרת
אצלי בוערת -
אש עד בלי די לה
הילולה שלא דועכת
ומתמשכת
אל תוך הלילה
אהבה שלא נרגעת
עכשיו נוגעת -
בליבי
לא סתם אמרתי שהיא תהיה שלי.
ההילולה עכשיו כבר מתחילה
ההילולה הולכת ועולה לה
ואור גדול נגלה
באפלה
זה החיוך הטוב -
שלה...
ההילולה עכשיו כבר מתחילה
ההילולה הולכת ועולה לה
כל עוד אפשר להתאהב
עם כל מוזיקה בלב
ההילולה תהיה לעד
כל עוד האהבה תושיט לי יד
ההילולה לא תגמר -
לעד!
