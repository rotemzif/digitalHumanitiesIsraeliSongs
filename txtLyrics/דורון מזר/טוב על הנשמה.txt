יש לי שמש אדומה בתוך התכלת.
את רגליה היא בים כל יום טובלת -
ובחצַר הבית נטוע עץ הזית,
שרשיו מכה באדמה -
ובחצר הבית נטוע עץ הזית -
זה עושה לי טוב על הנשמה.
יש לי ים תיכון ויש לי ים כינרת
ואולי גם אהבה קטנה בוערת -
וכשחבל על מים, אני שותה לי יין -
בין ערביים רוח נעימה,
וכשחבל על מים - אני שותה לי יין,
זה עושה לי טוב על הנשמה.
יש לי גפן ומחצלת מתחתיה
ובלילה חם אני רובץ עליה -
אל שערי שמים אני נושא עיניים,
מזמר לי ונפשי הומה -
אל שערי שמיים אני נושא עיניים -
זה עושה לי טוב על הנשמה.
