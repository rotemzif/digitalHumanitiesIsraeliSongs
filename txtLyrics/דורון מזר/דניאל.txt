דניאל,
מהו החלום אותו אתה חולם?
מה הזעקה אותה אתה זועק בליל?
תשובות ניתנות באין שואל
דניאל,
כמה חורפים אתה רועד מקור?
כמה נערות חלפו אותך בלא חזור?
תיתן לי מעט גם לעזור
דניאל, דניאל
כמה אהבות גוועו ביום ההוא
דניאל, דניאל
מה האלים לוחשים לך
כשאתה שוכב לישון
וגשם בחלון?
דניאל,
כמה מלאכים חלפו אותך היום?
אילו הבטחות ניתנו לך עם אור ראשון?
וכמה נותרו עם השקיעה
דניאל,
מלך המלכים עומד אצלו בתור
אל הרחמים ימצא אצלו מקום מסתור
הלך לאיבוד ולא יחזור
דניאל, דניאל
כמה אהבות גוועו ביום ההוא...
דניאל,
הנה אני שוב איתך, כאן לצידך
מישהו אשר יושיט לך גם יד חמה
מספיק עם הלחי השניה...
דניאל, דניאל
כמה אהבות גוועו ביום ההוא...
