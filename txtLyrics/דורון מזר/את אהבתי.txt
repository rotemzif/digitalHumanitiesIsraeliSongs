את אשר אהבתי,
את שלי היחידה.
איך זה אותך עזבתי,
הרחק בתוך נעורינו, ילדה.
את לי געגוע.
את התגשמות החלום.
את כמכתב שלוח,
כמו נשיקה וברכה לשלום.
את ‟
אהבתי המופלאה,
אשר הייתה לי הפתעה,
שמחת חיי.
איך לפתע הגעת עד אל בין זרועותיי.
או...
את ‟
אשר ימייך הם ימיי.
ולילותיך, לילותיי.
מאור עיניי.
השמחה הנובעת.
השירה הבוקעת.
החמה השוקעת,
עמוק אל חיי.
את חופי הנצח.
את לי אדוות הגלים.
לך לבנה הנצה.
אליך זורחים כוכבים אדומים.
את מקור האושר.
את לי איים חבויים.
אור בחלון החושך.
מעיין השלווה, מעיין החיים.
או... את...
