מי ראה את היפה בבנות הנשף?
מי שמע את שירתה, בחדרים, בפרוזדורים?
שמא המלך, שמא ההלך,
ואולי היפהפה בבחורים?
מי פגש את היפה בבנות הנשף?
מי טבעת לה ענד עם יהלום וספירים?
גבר בן גבר, או שוד ושבר,
הקשיש, זה העשיר בעשירים?
אן נעלמה , כלא היתה,
העלמה אשר אהבתי,
שליבי הלך איתה?
אן נעלמה כאבדה,
היפה בבנות הנשף,
שהייתה לי כחידה?
מי ישיב את היפה בבנות הנשף?
מי ישיב אותה אלי, אל זרועותי  ואל חיי?
כל שהיה לי, כמו לא היה לי,
כמו אבדו לי נכסי ותקוותי.
היא תשוב זו היפה בבנות הנשף,
כי אחרת איך אומר לה שאותה אני אוהב,
שבלעדיה, בלי אור עיניה,
עולמי שלי חרב, חרב הלב.
אן נעלמה...
