ושוב יוצא הלב אל זמר עם נושן,
שיר מתגעגע המלטף פצעי הזמן -
ושוב יוצא הלב ולא ידע לאן -
אל זמר מתרפק ששמע אי-שם -
אשה צוענייה - ואור הנר רעד,
אשה צוענייה שלא אשכח לעד -
שירי לי עוד שיר של פעם
שיר לנשמה
על נער מאוהב
ועגילי זהב -
שירי לי עוד שיר של פעם
שיר של נחמה -
וכל מה שהיה - לא היה לשווא.
ושוב רוצה הלב אותו ניגון מיתר -
רך ומתייפח - כזיכרון של זמן עבר,
ושוב רוצה הלב אותה סתורת שער
עם להט המבט שאי שם נותר.
