בין ערביים ואת
מגניבה לי מבט
ענוגה כמו כניסת השבת
לא אדע נפשי, הנה באת
הֶעלים מסתדרים
בְשוּרות כאומרים:
חוקיות יש גם בְמקרים
רגשות אינם משקרים
בִשדרות האהבה אני פוסע
הלוואי שיתארך הרחוב 
כי כשאת לִימיני אני יודע:
זה טיול שיעשה לי טוב
על ספסל נרקמים
חלומות של חיים
הן נועדנו להיות אוהבים
משלבים זרועות ושותקים
בִשדרות האהבה...
בין ערביים ואת
מגניבה לי מבט
ענוגה כמו כניסת השבת
בִשדרות האהבה...
