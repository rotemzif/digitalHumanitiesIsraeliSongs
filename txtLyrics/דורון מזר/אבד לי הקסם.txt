שוב אני יוצא
אל הרחוב לבד -
שוב איני מוצא
מנוחה ומפלט -
שוב אני יוצא
אל הרחוב לבד -
עד כמה שארצה -
את לא על יד.
לא רואה את האור -
לא נפעם מצפור -
וריחות אביבי - לא קרבים אלי -
לא צופה לבאות -
לא נדהם משקיעות
לא מבין עוד מה עובר עלי -
אבד לי, אבל לי הקסם
אבד - ולעד לא יחזור -
לבד - אהבה אין בה חסד,
עוד פרפר שאין לו עוד אור.
אין מה לייחל,
אין מה לקוות -
איך הלב קמל
בלי האהבות.
שוב אני יוצא
אל הרחוב לבד -
שוב הולך כצל -
את לא על יד.
