נכון לעכשיו
אני אוהב אותך,
בתוך אישונייך עיני נדלקות.
נכון לעכשיו
אני כואב אותך
בתוך מצוקות ודקות מתוקות.
נכון לעכשיו
אני שואל אותך,
בתוך חידותיך אלפי פתרונות,
נכון לעכשיו
אני גואל אותך
מתוך ערפילים ומתוך עננות.
חכי,
חכי,
המתיני,
עוד תראי,
נגיע שנינו יחד
לרקיע השביעי.
נכון לעכשיו
הכל תלוי רק בך
באש וברוח, באפר, בים,
נכון לעכשיו
אני שבוי שלך,
אסיר לעולם, לעולם, לעולם.
חכי, חכי...
אולי נמצא שם שנינו
גן מופלא או איזה אי
ושם נאהב לנצח
ברקיע השביעי.
חכי, חכי...
