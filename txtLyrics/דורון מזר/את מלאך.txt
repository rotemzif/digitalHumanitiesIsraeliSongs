בסופה של הדרך,
נמצאו המילים,
את לא כאן כדי לשמוע,
את רק בשירים.
עוד מילה מלטפת,
שלא אמרתי בזמן...
ועכשיו את איננה,
עכשיו את לא כאן!
ואת מלאך,
וזכרך את ליבי פוצע,
האם סלחת? האל יודע,
על אהבה 
שכאבה.
ואת מלאך,
עכשיו את שקטה, רוגעת,
אולי אלי מתגעגעת,
לאהבה 
שכאבה.
את המילים שמצאתי,
אני צועק מן השיר:
על השנים שנתת לי,
רוב תודות לך מוקיר.
סליחה על ים דמעותייך,
ועל תום שנגנב.
את המילים שחיפשת בי,
אני שר לך עכשיו!
