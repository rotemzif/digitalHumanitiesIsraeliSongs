ויוה,
אוהב אותך הלילה,
נפשי, הו אללי לה,
נפשי שלי לא די לה.
פגעתי בך, יודע,
זה את ליבי קורע.
ואת אינך מוחלת
ואת אינך חומלת,
נותרתי כמו ילד,
עזוב על סף הדלת,
ויוה.
ויוה,
בחוץ יורד לו גשם,
הרשי לי שוב לגשת,
ליפול אצלך ברשת.
מאז לכתך אבוד לי,
בודד לי וגלמוד לי.
את צרתך נטשתי,
לחיות איתך ביקשתי,
לא, לא, לא התייאשתי,
למרות שקצת חששתי,
ויוה.
ויוה,
מחר תזרח השמש,
מערפילי ליל אמש,
קווים של אור רושמת.
מותר, מותר לסלוח,
גם אם קשה לשכוח.
גם אם עודך נוטרת,
השמש שוב בוערת,
אולי תראי לי דרך,
להזדמנות חוזרת?
ויוה,
חזרי עד אור הבוקר,
חזרי אלי תינוקת,
חזרי מאפלה.
אביב חדש בפתח,
נתחיל מהתחלה.
הו, ויוה.
