זה סיפור, זאת אגדה.
על ציפור נודדת, אבודה.
שהגיעה מסיאם.
ואולי מסין, או איי הים.
זאת ציפור האהבה,
שאיבדה את גבר לבבה.
במסע מחוף אל חוף.
במדינות האינסוף.
מאי שם,
שבורה ואבודה.
מן הים,
את שבה בודדה.
הו ציפור עצובה.
בואי ונפרוש כנף.
נעוף, נעוף ביעף.
את שלי, ציפור האהבה.
אל תפלי אל פח יקוש.
המלטי מדרך הייאוש.
ציפורי, אהבתי,
לך חיי ומותי.
הו ציפור איי הים,
גלי לי, האומנם,
אהבה אחרת יש אי שם?
מאי שם...
זה סיפור.
זאת אגדה.
את סופה, מי ידע?
