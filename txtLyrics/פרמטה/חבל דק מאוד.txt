הולך על חבל דק מאוד 
ורק חושב עלייך 
מנסה לא להסתכל לשום מקום 
בזהירות אני מותח את הרגל, מניח לפני
עוצר שוב, כדי לבדוק שלא אפול 
ומתחתי האנשים שמסתכלים, 
מוכי אימה ופחד 
ואנשים קטנים צוחקים ללא רחם 
ומנסה להתעלם מהם כליל, 
לחשוב שוב רק עלייך 
ואז הפחד מכה בי בשנית. 
כבר התקרבתי לא מעט, אבל זה נראה רחוק 
יאוש מגיע ומטלטל הצידה בחזקה 
אני מחזיק חזק אוויר ומנסה להיות רגוע 
טועם את תקוות הלב המתוקה 
אני כבר כל כך מיומן בללכת על חבלים דקים 
אני מתאמן מגיל קטן מאוד 
גם נפלתי לא מעט גם פצעתי איברים
אבל מעולם לא הגעתי עד הסוף 
תלוי על חבל דק מאוד בין שני בניינים 
תלכי גם את אולי כמה צעדים 
תלוי על חבל דק מאוד בין שני בניינים 
תלכי גם את אלי כמה צעדים 
פתאום מצאתי את עצמי הולך קדימה ואחורה 
עושה גם כמה תרגילים לראווה 
אנשים כבר מזמן לא מסתכלים כל כך גבוה 
רק כמה מציעים עזרה, מתוך חובה 
אני נמנע מלדבר, להסתכל או רק לחשוב עלייך 
כל זה רק מוציא אותי משלוותי 
זה מבייש מפחיד, כואב ומייאש לפסוע עד אלייך 
מה לעשות, אהבתך נותנת טעם לחיים. 
תלוי על חבל דק מאוד...
