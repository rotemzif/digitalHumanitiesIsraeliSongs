אתה גר עם אשה עשר שנים
אתה גר עם אלף סודות קטנים
ובכל פעם כשנדמה לך שהנה אתה חושף
צל מוכר חולף
פניה נעולים ומבטיה חתולים
סודות גדולים אין מגלים
שנים חולפות במהירות מופרזת
עונה בעונה בעונה מתחרזת
מהטובים לוקחים דוגמא
את הרעים תולים
סודות גדולים אין מגלים
אני אומר "על מה את חושבת"
את אומרת "על החיים"
אני אומר "עכשיו תתפשטי ותראי את גופך"
את מחייכת ומסירה עגילים
סודות גדולים אין מגלים
