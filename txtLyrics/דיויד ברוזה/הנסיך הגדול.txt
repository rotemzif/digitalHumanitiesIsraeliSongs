הנסיך הקשיש יבקר בשמים,
וילד קטן בן ארבעים
יספר לו בצל באובב בין ערבים
על דברים חשובים
שאינם נראים
בידו האחת שושנה מפונקת,
ובשניה ארבעה קוצים,
עיניו אגמים כחולים של שקט
ושני אישוניו
כוכבים נוצצים.
בני אדם עברו פה, יאמר לו הפרח,
כן פעם היו כאן אנשים,
אבל הם עוברים וחולפים לנצח,
אין להם
שרשים.
ענן מרחף על קו הרקיע,
את דמותו כמכר ותיק אפגוש,
ואם בשעה ארבע יגיע,
אתחיל להיות מאושר
בשעה שלוש.
