עד עכשיו ברחתי מזה
לחשוב על זה לא רציתי
בלילות רעים ישבתי הוזה
עם עוד מתחזה ושתיתי
לפתע נפלו עלי שני עלים
לא הייתי מוכן
כמו שהים לא מוכן לגלים
סתיו מסוכן
סתיו מסוכן
הקיץ נפרד כשהיא באה אלי
אתה זר פה מאיפה נפלת
שנינו דיברנו יותר מדי
הלכנו ביחד הביתה
לקחנו ביחד דירה קטנה
מלאה מנגינות ועשן
היינו ביחד יותר משנה
סתיו מסוכן
בבוקר מצאתי עגיל על הכר
ענן מתכרבל במרפסת
עוצם את עיני בסוף יום קצר
אל חיי היא יוצאת ונכנסת
ברדיו שיר מזג אוויר
גשם ראשון כבר מוכן
שמיכה צהובה מכסה את העיר
סתיו מסוכן
