כמו שהתחיל לנו היום
ידענו מה הולך לקרות
אמרתי שטות ואת צחקת
היה ברור שיש משחק
כמו שעמדת בחלוקך
כמו שהפשלת את מבטך
הרגיש מתוק בעצמות
ידענו זה הולך לקרות
מלח ים, מותק קצפת
חול על שפתך המתחצפת
חיוכך מתפשט בהיתר
מבטך מתערטל עוד יותר
לאט לאט בעצלתיים
בקצב של הצהריים
לא רצינו להילחץ
עלינו הביתה להתרחץ
רק שהיינו אחד אחד
אולי הייתי קצת מוטרד
אז בא האושר החם והחד
הבאנו יחד שתיים אחד
אקח אויר אביא לנו מים
אולי אפסיק לרעוד בינתיים
ואז מהר את זה אכתוב
להעיד על משהו טוב
