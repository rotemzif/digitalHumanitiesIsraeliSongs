אם יבוא מוות שלא הכרתי 
מי יחתום שנפטרתי 
טבעי ופרטי 
מי ידביק מודעות על האבל 
מי יקשור את החבל 
על שער ביתי 
ומי חבר אמיתי 
ירד יחד איתי 
אל האופל הבור 
ולעילוי נשמתי 
מי ילחש תפילתי 
חטאי מי יזכור 
ומי ישמור לי על הכלב 
על קברי ישתול העשב 
מי יקנה מצבה 
מכל הכלות שהיו לי 
מי פרח תשים לי 
מי תהיה עצובה 
ומי בכיסים יחפש לי 
וחובות שצברתי 
מי יפרע 
מי מלוח יתלוש 
דף שנקרע 
ומי את היומן יסגור לי. 
מי בין הדמעות ילטפני 
על עיני ינשקני 
מי יהיה האלוהים 
מי בתפילה יזכירני 
שהאל ישמרני 
בצרור החיים 
מי יתהלך בשבילי 
מי ילבש מעילי 
כשיבואו גשמים 
ומי יגור בביתי 
מי בתוך מיטתי 
יחלום חלומי 
מי יפתח את מה שסגרתי 
מי יקרא מה כתבתי 
לתוך מגירה 
מי ישקע בכורסה בה ישבתי 
ואת זאת שאהבתי 
מי ישמור מצרה 
ויזכור להביא לה 
בכל תשיעי של נובמבר 
שושנה 
מי ימחוק מהשעון 
שעה אחרונה 
ומי את היומן יסגור לי.
