אני חושב עליך
מה יהיה
הזמן מהיר על משבצות הלוח
וילדים קטנים
לומדים לזהות אויב
לחשוד ברחש עשב בשדה פתוח
אני פוחד עליך
ואני יודע
לאנשים מהקצוות יש כוח לפוצץ
את כל האיסורים
וכל הסוגרים
ובמפל הזרם מתפרץ
על שורשי הזית
על פרשת המים
על עין תחת עין
על הנשענים על חרבות
איך קין מילל עוד בין המצבות
מעל הואדי מטפס ירח
מתחת לחלון חדרי הומה יונה
אני חושב עליך ומקשיב אליה
שרה סיפור עתיק על חוף וסכנה
על שורשי הזית
על פרשת המים
על עין תחת עין
על הנשענים על חרבות
איך קין מילל עוד בין המצבות
על זהב הקיץ
על גדרות החיץ
על מעוף העיט
על אבני הבית
על גורל השניים
על המיית ערביים
על משק כנפיים
על פרשת המים
על שורשי הזית.
