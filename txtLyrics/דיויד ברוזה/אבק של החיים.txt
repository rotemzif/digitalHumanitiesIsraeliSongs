אם מחר לא אחיה עוד באמצע הקיץ
ושפתי לא ידעו את טעם שפתייך
וגופי השרוט יעטף בקוצים
אם מחר תאהבי אחרים
אם מחר לא אנשום את תכלת המים
וידי לא יחושו ברכות של שדייך
וגופי העייף יעטף בעלים
אם מחר תחבקי אחרים
אני בועט על הגרדום בכל הרגעים
אני יורק אל השמיים את דם הורדים
אני שותק רק במקום שמתים האוהבים
אני אבק, אבק שנעלם עם החיים
אם מחר תגמר לה בעצב הארץ
ועיני לא יבכו לשווא על שנים
וגופי העירום ייעטף בחולות
אם מחר תאבדי אחרים
אם מחר לא אברח עוד מבין זרועותייך
וליבי לא ימות מבדידות לילותייך
וגופי החשוף יעטף במילים
אם מחר בחיים אחרים
אני בועט...
בואי אלי
תתני כמו הלילה
תכסי, תאבדי
תגלי שיכאב לך
באהבה המרה
בזיעה החמה
בגוף הזה עוד דקה
אני בועט...
