יש לו עין אחת צוחקת
וכובע בוקרים שחור
אם אתה בעקבות השקט
תיסע אצלו תעצור
יש לו שיער לבן ארוך
ותכף רואים שהוא איש
על הצוואר תלויות לו
שיניים של כריש
ישבנו אצלו על שפת המים
טרפנו דגים עם חול
עזבנו אותו שפוך מהיין
ממשיך לשתות מאתמול
יש לו עין אחת צוחקת...
הוא סיפר לי איך החיים שיחקו לו
בלי רגע משעמם
הוא סיפר לי על כל הנשים שהיו לו
והיו לו ברוך השם
הוא חי בין עצי דקל
ישן על ערסל בחצר
תקעו לו פעם כדור ברגל
כי חשבו שהוא נמר
יש לו אישה שקוראים לה חיה
אבל היא לא אשתו
חיה היא אשתו של ליאון
וליאון תמיד איתו
"אני שותה" הוא אומר "כי זה טוב לי
מתאים לי להיות הרוס"
ביקשתי אותו שיהיה אבא שלי
והוא סירב בנימוס
יש לו עין אחת צוחקת
וכובע בוקרים שחור
יש לו עין אחת צוחקת
ועוד עין במשרד הביטחון
