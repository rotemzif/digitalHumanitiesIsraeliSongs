האישה שאיתי אינה מתעקשת
לרחוץ את גופה בבריכה מקודשת
היא לא בשבילך, כך אימי ממלמלת
ואבא אומר שרזה היא כמו שלד
אבל היא אמיתית יותר מכולנו
זו אהבה כמו בזמנים לפני שנולדנו
רק אני יודע
האישה שאיתי אינה מתעקשת
שבכל לילה אקטוף לה עוד ורד
האישה שאיתי היא פרי גן העדן
בנשמתי כמיתר היא רועדת
החברים הם עושים לה עיניים
והאויבים מרימים שתי ידיים
היא תעטוף אותי רכה ומבושמת
ואחר כך בגופה אותי היא מחממת
ואני לוחש לה
האישה שאיתי היא פרי גן העדן
מחליקה על פני כמו מים על אבן
לאישה שאיתי כל כולי התמכרתי
והיא גם זרעה בשדות שחרשתי
בבוקר אני מתעורר רק אליה
בחושך אני מגשש אל שפתיה
אני שלה עכשיו וכל מה שהיה לי
החברים, הכלבים, הזיונים, המשחקים
על הכל ויתרתי
מסכן חואניטו
לאישה שאיתי כל כולי התמכרתי
אך אל תגלו לה את מה שאמרתי
