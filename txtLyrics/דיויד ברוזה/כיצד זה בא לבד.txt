אל תתאמץ כל-כך, בחור
אל תשתדל נורא
אפילו אל תרצה כל-כך
כאילו באין ברירה.
עשה את עצמך נרדם
שחק אותה לא שם
כאילו שאתה בכלל לא פה
גם אם אתה לא שם
אל תתערב כמעט - עמוד כמו מהצד
עמוד בשקט ותראה - כיצד זה בא לבד.
ואז תראה אותה עולה
מתוך הדמדומים
כנערה מרחצה לילית
במים רדומים
לפי דפיקות הלב שלך
לקצב הנשימה
כאילו מעצמה עולה
עולה כל פעימה
אל תעשה תנועה קלה
קלה שבקלות
שלא תימוג לך חיש-קל
יפה שבכלות.
