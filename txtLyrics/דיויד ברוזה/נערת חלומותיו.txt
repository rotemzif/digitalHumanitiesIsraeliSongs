השמש שקעה לה והוא עוד חיכה לה 
כך חלפו נעוריו 
ואם היא שומעת, היא בטח יודעת 
על מי השיר הזה נכתב 
הוא ישב על ספסל וזרק אל הסל 
בדל סיגריה, מתח את רגליו 
ובקצה הסמטה שוב ראה את דמותה 
של נערת חלומותיו 
הוא שלף מהכיס בקבוק, והכניס 
קוניאק זול, הרגיש כמו גנב 
היא גרה ממול, נשואה עם חתול 
נערת חלומותיו 
אנשים שעברו, דבר לא אמרו 
הם גם לא הסתכלו עליו 
הוא לא המשוגע הראשון שנפגע 
מנערת חלומותיו 
שוב החושך אכל כל עלה שנפל 
התחלף לו עוד קיץ בסתיו 
זה היה כל כך טוב אם פתאום היא תחלוף 
נערת חלומותיו 
לרגע אחד הוא עצם את עיניו 
ואז היא חלפה על פניו 
וכשהתעורר לא היתה שם יותר 
נערת חלומותיו 
השמש שקעה לה והוא עוד חיכה לה...
