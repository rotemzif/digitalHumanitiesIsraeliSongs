שוב מתבקשת וודקה לקינוח, 
בינתיים שתיים ועשרים 
אני יודע על מקום שעוד פתוח 
אחרי שאת העיר סוגרים 
ארד לבן יהודה רק לשטוף את הפנים 
ואכנס רטוב אל כל הברים הקטנים 
ראש העיר מוטרד והשכנים מתלוננים 
הוי, השכנים המסכנים. 
מה זאת כוסית אחת את הגרון להרטיב? 
בואו ונשתה את תל אביב. 
איתך אשתה את כל העיר, ותאמיני - 
אני רוצה להיות רצוי. 
איתך אשתה עד שלא תבחיני 
בין המצוי והנשוי. 
אלך לי אל השחר בשלוש ועשרה 
מרחוב ירמיהו עד יורדי הסירה 
אתם הרי יודעים שאין לי דרך חזרה 
לא, אני לא שווה סטירה 
מה זאת כוסית אחת את הגרון להרטיב, 
בואו ונשתה את תל אביב. 
הבוקר מתנפל, תופס אותי בז'בוטינסקי 
ממצמצים הרמזורים 
העמודים מתנדנדים ואל הראש עולה הויסקי 
עצים ברוח נשברים 
גשר הירקון נראה גלויה מעיר זרה 
מהפינה צצה לה ניידת משטרה 
שוטב אדיב עוצר, שואל "הי, אולי צריך עזרה?" 
אני לא צריך עזרה, אני צריך רק - 
עוד כוסית אחת את הגרון להרטיב 
בואו ונשתה את תל אביב.
