חזרתי הביתה אחרי עשרים שנה
במבט ראשון דבר לא השתנה
שני סוסים קשורים לעץ התאנה
קרטון על הבטון עם "חץ לחתונה"
רקפות עוטפות זרי סלעים כהים
שלוליות מקרקרות את שיר הצפרדעים
הזקנים יושבים בחוץ ומדברים
ספלים סדוקים של תה, בסקוויטים עם חורים
אבל לאן נעלמו הילדים
ששיחקתי איתם
איפה כל הילדים
איפה הם כולם
מי לקח לי אותם
תרנגולות, פרות ופה ושם כבשים
שפן בורח כמו שפן לתוך הפרדסים
מרבד תלתן רטוב נוצץ באור ירוק
שועל שקרן בוכה בואדי לא רחוק
אבל לאן נעלמו הילדים...
