כשהיא הלכה, רקפת פרחה ונחל עבר בחורשה
פיה מקסימה שפתאום נעלמה והיום היא כמעט אישה
היא היתה שירה וציפור נדירה, הפריעה למציאות
לא יודע מתי, אך בשפל חיי הרגשתי לה ים בגאות
בערב כזה תרשו לי לקטוף לה כוכב משביל החלב
אהבתי אותה פעם, אוהב אותה עכשיו.
איך יודעים כשרואים שמגיע מלאך מה עושים לו שהוא ישאר
אהבנו מהר, ויותר ויותר, מי חשב שכל זה יגמר
כל חדר קטן של מלון ישן היה לנו קן אוהבים
וכמה שלא התרחקנו מאז תמיד נשארנו קרובים
היא היתה נסיכת האביב, אני הייתי מלך הסתיו
אהבתי אותה פעם, אוהב אותה עכשיו
לפעמים היא היתה עצובה ובכתה, אחזתי אותה חזק
רצנו שעות בשדה של דמעות עד שהלילה נפסק
היא כתבה לי כל יום ארבעה שירים, חתמה לי בלב ובחץ
המצאנו שפה, חלומות של קטיפה שנבטו מקופסת העץ
מצאנו מפה אל אי האוצר, ואיך לא הפלגנו אליו?
אהבתי אותה פעם, אוהב אותה עכשיו.
ערומים על החוף, התחבקנו בלי סוף ונשבענו שזה לעולם
אף פעם היא לא אהבה את החול, ותמיד אהבה את הים
כשהיא הלכה, רקפת פרחה ונחל עבר בחורשה
פיה מקסימה שפתאום נעלמה, והיום היא לגמרי אישה.
כשנפצעתי דבר לא הרגשתי, אחר כך זה כאב,
אהבתי אותה פעם, אוהב אותה עכשיו.
