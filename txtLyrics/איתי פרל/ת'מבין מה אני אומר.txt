כל התירוצים של השנה האחרונה נאספים אחד אחד
מטואטאים ונשכחים ונטמעים באווירת החג
כדי להרדים אותנו לא צריך הרבה, יש שני סוגים של נחמה
או להחזיר אותך הביתה או לשקוע שוב באיזו מלחמה
ואלה לא ילמדו אותי להתמודד
אני רואה הכל במו עיני ואני לא פוחד
שנה עברה, תראה, הכל אותו דבר
זה רק הולך ומתייקר
ת'מבין מה אני אומר
אתה מרגיש את זה בלחם ובדלק ובשכר הדירות
וזו רק ההתחלה כך הקריין המסורק אמר
הם מחזירים אותך יא ילד, יא תמים... שנה לפני הבחירות
הכל דומה, הכל דומם, זה רק החופש נעשה יותר יקר
אז בוא נלבש בגדי החג עכשיו ונתחזה
ואף אחד לא באמת יודע איך יוצאים מזה
שנה עברה והכל אותו דבר
זה רק הולך ומתייקר
ת'מבין מה אני אומר
בכלכלה העולמית והמקומית היתה שנה לא כל כך טובה
למרות הכל הצלחתי קצת לשים בצד, ליום גשום
אז אם ענן שחור קרב ונאסף כבר לקראתך תעשה צלצול
אני גרוע ביום יום אבל מוצלח במצבי חרום
טפשים כמוני וכמותך, אוכלי צואה מנומסים
כבר לא עושים אותם היום כמו שהיו עושים
שנה עברה תראה אותי תראה אותך
זה רק הולך ומתייקר
אתה מבין מה אני אומר
