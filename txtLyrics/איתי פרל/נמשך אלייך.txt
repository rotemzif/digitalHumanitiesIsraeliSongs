סובל בשקט, נוטר ברטט
בעוד המזימה בחלציי פורטת
ניגון מפואר
נובר בזבל, הופך כל אבן
מה זה הממתק שאת הכי אוהבת
אני כופר בעיקר
תמיד חשבתי שאני מן בן אדם שקוף
חשבתי שאני אחד כזה בלי גוף
עכשיו ידוע וחשוף
מי החייל הכי זקוף בשורותייך
אני נמשך, אני נמשך
נמשך אלייך
רומז בלהט, חורז ברהט
לוחש ומתנחש בענפי הדעת
ואת בשלך
אני חרב כל ערב, בולע חרב
יורד נמוך נמוך אל מלמולי העשב
נמתח ונמתח
תמיד חשבתי שאני מן בן אדם שקוף
חשבתי שאני אחד כזה בלי גוף
כי רב הצוף לרב אלוף
לא לחינם אני כפוף לפקודותייך
אני נמשך, אני נמשך
נמשך אלייך
תראי הפכתי ליצור מרוט ועצבני
מצאתי את עצמי קשור בחבל דמיוני
מן הטבור עד החיבור
אני אסור אני גרור מאחורייך
אני נמשך, אני נמשך
נמשך אלייך
