תקרא לזה לסגת, תקרא לזה בריחה
רציתי קצת אחרת, תקרא לזה איך שתקרא
אני יורד דרומה
אל מרחבי כורכר
אל אחרון גני העדן הפועם בלבבות מדבר
אל שמש דום אל שומקום, שכל קוציו – פרחים
אל מדינת כל מתייבשיה שכל נוודיה הם אורחים
אני יורד דרומה
אל ארמונות החול
כדי להציל את נשמתי, חפשו אותי כשהפצצה תיפול
זה לא מתוך אג'נדה, זו לא ממש תכנית
אין לי את הידע, אבל יש לי מכונית
אני יורד דרומה
אל מרחבי צהוב
אל המקום היחידי שבו נדמה שיהיה לי טוב
