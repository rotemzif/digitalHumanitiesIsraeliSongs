הלילה אני לא אביט בראי
מכיר כבר יותר מדי טוב את עצמי
ואם את הולכת, אלך גם אני
ולא אראה אותך יותר כל החיים
הלילה אני לא אסביר את עצמי
יותר מדי זמן שעבר בשבילי
ואם כבר בכית אבכה גם אני
ולא אצחק יותר כמעט כל החיים
אבל בקרוב יהיה ברור מה מותר ומה אסור
מה נשאר ומי שבור
ומה שכבר לא נוכל לרצות מאיים עכשיו לקרות
עוד הלילה
הלילה אני לא אביך את עצמי
עשית זאת יותר מדי טוב בשבילי
אם את צוחקת אצחק גם אני
ולא אבכה יותר כמעט כל החיים
אבל בקרוב יהיה ברור מה מותר ומה אסור
מה נשאר ומי שבור
ומה שכבר לא נוכל לרצות מאיים עכשיו לקרות
עוד הלילה
הלילה אני לא אביט בראי
אראה אותך כאן ועכשיו למולי
ואם את נשארת, אשאר גם אני
לא אעזוב אותך יותר כל החיים
