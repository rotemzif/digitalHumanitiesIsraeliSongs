איך נותנים לנורית פרח כשיודעים שזה יכאב
איך יודעים כשזה לנצח איך יודעים כשטוב עכשיו
איך עפים אל השמים איך יודעים תמיד לשמור
את הראש מעל המים עד שעוד יום יעבור
איך יודעים שזו הדרך איך יודעים שבא הזמן
איך תמיד קורה ההפך איך הכל בבלגן
איך הבטן מתפוצצת כששומרים הכל בפנים
ואיך נותנים להן ללכת כשהכי הכי רוצים
איך ככה ילד טוב נשבר
איך תמיד כשזה מתחיל אפשר לראות כבר את הסוף
מחבקים את השנים לאט נותנים להן לחלוף
איך רוקדים עם הירח איך נותנים לשמש יד
ואיך כשלא בא אף אורח מתרגלים לחיות לבד 
ואיך תמיד הייתי פתי של אורות מסנוורים
ואולי לא השתנתי לפחות עמוק בפנים
איך פותחים שוב את הדלת איך נותנים להתקרב
ואיך הפכתי למפלצת כשאני כל כך אוהב
ואיך ככה ילד טוב נשבר
ואני שהתעקשתי לחפש את האמת
איך כמעט תמיד ביקשתי מה שלא אוכל לתת
איך בוכים בכל הכוח איך יודעים את ההבדל
בין לחיות ובין לברוח ואיך לא להתבלבל
ואיך דמעה כבר לא זוכרת מה הביא את הכאב
איך תמיד תהיה אחרת שתיקח לי את הלב
איך תמיד תמיד ידעתי לדבר על אהבה
ואיך כל פעם התרחקתי כשהיא היתה כל כך קרובה
איך ככה ילד טוב נשבר
איך ככה ילד טוב נשבר
כמו כלום
איך תמיד כשזה מתחיל אפשר לראות כבר את הסוף
מחבקים את השנים ואז נותנים להם לחלוף
