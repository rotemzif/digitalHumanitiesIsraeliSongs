אין לאן ללכת כבר אמרו את זה מזמן
זה הכדור שהסתובב עד שנגמר לו הלאן
האנושות כולה חופרת מחפשת איזה אור גנוז
אבל האמת המצערת היא שאין לאן ללכת בלוז
אין על מי לסמוך, לא אדונים וממשלות
לא הצבא שכבר לקח את השנים הכי יפות
אתה נזרק אל החיים ומשהו בפנים תמיד שבוז
עד שהחרב מתהפכת וכבר אין לאן ללכת בלוז
גל גל ! עלה על הגל
שוט אל השקיעה כי מי צריך אותך בכלל
דל דל ! צחוק הגורל
זו המדינה שלך ואין אחת אחרת
אין איפה לשבת כל המקומות תפוסים
האוכל לא מורעל אבל כולם מפרכסים
אתה אומר לעצמך "חצי סיגריה ונתחיל לזוז..."
להתנדנד על המדרכת עד שאין לאן ללכת בלוז
זמן של סחר מכר, חרוזים משיר לשיר
ומגפה של אהבה דלה פוקדת את העיר
ממזריה נולדים בה ערב ערב בלידת עכוז
עם שום דבר בפיהם, פרט ל... איך לא... אין לאן ללכת בלוז
גל... גל! עלה על הגל .....
שוט אל השקיעה כי מי צריך אותך בכלל
דל דל ! צחוק הגורל
זו המדינה שלך ואין אחת אחרת
אבל אין מה לעשן חביבי קום מהספה
הפריפריה מתייבשת, מישהו דופק קופה
על חשבונך הכל עולה במאה מאה חמישים אחוז
עכשיו המשטרה בולשת אבל אין לאן ללכת בלוז
באנו, גרנו, צרנו, נברך על המוגמר
הבלגן הבירוקרטי יחכה כבר למחר
ולאויביינו רק נותר להתפזר לקול קריאות הבוז
ובביצה המקודשת לא נשאר לאן ללכת בלוז
אין אחורה פנה ! אין ימין ושמאל !
אין קדימה צעד ! אין את מי לשאול...
אני עוזב אצלי במכונית, אשתי והילדים, הכל ארוז
אבל שוב אין לנו מזל, פקקים של רוע ומתכת,
עומס של טמטום וההיסטוריה מתמשכת
אין לנו אבל... חבל שאין לאן ללכת בלוז
