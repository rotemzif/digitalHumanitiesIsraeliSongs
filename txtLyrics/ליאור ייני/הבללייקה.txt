איזו צרה, איזה כאב,
לי כל היום עצוב כמו קבר,
גם אם אשיר עם כל הלב,
שוב זה יצא רק שוד ושבר.
בואי, חמדתי,
יש לי בללייקה!
אח, לא, זה לא עוזר,
היא הלכה לה עם אחר.
איזה גורל, כמה עצוב,
אל הנהר אקפוץ וזהו!
אך הנהר קר ורטוב,
זה מזלי, מזל נבזה הוא.
היא בסינימה,
כה קרוב יושבת,
אוי לי, אללי,
כה קרוב אך לא אלי.
שתתפגר, שתתפגר!
בטח נמאס לה הבללייקה,
לו רק היה לי פסנתר,
אז היא היתה שלי הלילה.
אין טוב מפסנתר,
זה לא בללייקה.
זה מכשיר משוכלל,
אבל אין לי, וחבל.
מה הסיבה, מה הסיבה?
נו בחיי, נו מה חסר לי?
דוד של אמי פעם נשבע,
שאני שר כמו אלביס פרסלי.
אבל לעזאזל,
מה יוצא לי מכל זה?
אני פה מזמר,
והיא הלכה לה עם אחר.
חבל...
