על בטלה ללא תכלית
על דובק-פילטר ותקליט
בבין-ערביים משגע -
כשהלילה לא החליט
והצללית האפלולית
של נערה מאד פלילית
המחכה מול הרמזור
שבסביבות כיכר עלית -
תודה רבה!
תודה רבה!
שלא יהיה יותר גרוע להבא.
שככה ימשך גם בעולם הבא -
תודה רבה!
תודה רבה!
אני רוצה להתרפק
וללטף איזה מרפק,
כבר אי-אפשר להתאפק.
אם אין ברירה אז נסתפק
בנערה החטובה,
שהצטלמה ונכתבה
בשבועון המצולם
המקופל לו בתיבה -
תודה רבה...
על סטיק בפיתה בפינה,
על דיסקוטק שבאופנה,
על דובדבן אחד אדום,
על הר קצפת מלבינה,
אספרסו לונגו וכוס-מיץ
ללגום שלושה ולהשמיץ
ואחריה לחזר
אם רק אהיה מספיק אמיץ. -
תודה רבה...
על כוס של וויסקי "און-דה-רוק"
העשירית שבמניין,
שבגללה מחר בבוקר
תצטער על העניין,
אבל חצי הנחמה,
שהמיטה כל כך חמה
ויש קפה בהשכמה,
ומחייכת החמה -
תודה רבה...
