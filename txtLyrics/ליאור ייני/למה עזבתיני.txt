מקצות הגיא
באה אלי,
באה, ברכה לשלום;
ותשב ככה
עד אור השחר.
אחר נעלמה כחלום.
למה, למה, למה עזבתיני?
למה, למה, למה שכחתיני?
אהובתי,
בואי איתי,
יחד נעפילה הרים
שם יש לי כרם,
ואני עוד טרם
בצרתי ענבי ביכורים.
למה, למה, למה עזבתיני?...
אך בכרמי
הרס ודמי
בית שועלים.
תמים הייתי
מדוע קיוויתי.
קיוויתי לעשות ענבים.
למה, למה, למה עזבתיני?...
דם על ביגדי,
טורף הגדי,
ושכולה היא האם.
אמא גונחת,
בוכה מתיפחת
מי זה אותה ינחם?
למה, למה, למה עזבתיני?...
ילד טיפש
אל תתיאש!
דל ומצחיק המאורע.
היא משתובבת,
אותך היא אוהבת
אליך תשוב במהרה.
למה, למה, למה עזבתיני?...
