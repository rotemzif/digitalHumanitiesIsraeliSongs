כעת אביב הכל פורח, 
בשמי התכלת אור זורח.
ירוק העשב, אדום הפרח,
על שפת-הנחל צומח צמח
ומה צלולה היא בריכת-המים,
עד ייראה בה נוף השמיים.
ובאביב, עלמה ועלם
פוסעים לאט לצד הדרך
מה רב השקט, שלווה קולחת
ורק הרוח בשדה-השחת
ובין הארץ והשמיים,
לבד-לבד הם הולכים בשניים.
בדמדומים חמה שוקעת,
בתוך חיקי-הרים טובעת
וכמו שארץ תישק לאופק,
נושקים השניים אדמת-העמק.
אש-נעורים בם, רוחם לוהבת,
אוהב אותה ו...אותו אוהבת.
הלילה רד פורש אדרת
ואל קנה ציפור חוזרת.
נושבת רוח על פני המים
ושם קורעת נוף השמיים
ואז בלילה, עלמה ועלם
שבים הביתה לצד הדרך.
