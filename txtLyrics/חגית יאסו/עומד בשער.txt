שמעתי שאתה חוזר את כל הדרך
ראיתי מלאכים עורכים שולחן לבן המלך
גם ראיתי סולם, געגועים יורדים ועולים
שמעתי רוחות שמלטפות את העלים
ראיתי אותך, זה לא חזיון תעתועים
שמעתי שהים הכריז על יום שמח
ראיתי את הכוכבים והירח מרקדים
גם הם יודעים בחזרה להתגלגל
שמעתי שהשמש היא בעצם צל
ראיתי מגדל מזדעזע ונופל
תבוא, אנחנו מחכים לך יותר מדי שנים
אנחנו השתגענו אין לנו יותר פנים 
רק הולכים ומתכלים כל הזמן, אז תבוא
כן תבוא, לא נשארו כלים כדי שנוכל אותם לשבור
אנחנו לא יודעים מי פה צלול
מי השיכור שתמיד נופל לבור, מן הסתם
אז תבוא, כן תבוא.
שמעתי שאתה ממש עומד בשער
ושכל שה תמים יוכל לגור ביער ושמעתי
שגם הלב הזה יותר לא ימות
דמיון יחתום הסכם שלום עם מציאות
כל הצלילים יהיו לשיר אחד פשוט
תבוא, אנחנו מחכים לך...
