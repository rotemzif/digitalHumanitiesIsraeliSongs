מילות השיר:
תער חד מצייר את הנוף, 
תער מקרי ננעץ בגבעות, 
תער חד מסמן באדום 
את הגבול המותר, את הקו האסור. 
תער חד - מורשת זקני, 
משובץ אבנים ירוקות, יקרות. 
תער חד, אומרים ש"זה טוב 
להקיז בו קצת דם, לספק את הרב". 
עד מתי אוכל לסבול? עד מתי? 
עד מתי כך אוכל להסתיר את פניי? 
עד מתי, עד מתי לשאול? עד מתי? 
עד מתי יהיה צריך לרעוד 
מאימת האדם, 
מזעם האל, 
מאשמת הקרבן - והתער עוד חם? 
תער חד בן אלף שנים 
מנציח בדם את מורשת העם 
ומשפט בו חקוק בשפת הסתרים 
שאומר הכל בידי אלוהים. 
תער חד דובר את שפתי, 
תער מיוחד מדבר רק איתי, 
והתער אומר ש"מותר האדם 
ואסור להקיז בו דם חינם". 
עד מתי, עד מתי...
