בגן עדן עירוני 
הצלחה היא האופק. 
ככל שמתקרבים מתחזק הדופק. 
בגן עדן עירוני 
הדברים זזים אחרת, 
גזורים, מעוצבים 
ונוטים להיות עצובים. 
נשים גבוהות ארוכות שיער, 
מהלכות שם, קסם בבגדים כהים. 
באיפור מודגש והמין מוגש 
כמו מנה אחרונה בסעודה האחרונה 
כשאתה המלצר ואתה המנה. 
בגן עדן עירוני 
מי שלא מוזכר בעיתון, 
נחשב לבן אדם הלא נכון. 
בגן עדן עירוני 
שום דבר לא טבעי. 
בטון מותך, זהב נשפך. 
כאב אסור, זיוף מותר. 
נשים גבוהות... 
בגן עדן עירוני, 
הכסף - אין לו ריח. 
אם יש לך מספיק אתה יכול לקנות ת'ירח. 
בגן עדן עירוני 
גם אני רוצה לקחת חלק, 
אני רוצה להיות אחת שכל אחד זוכר. 
אנ'לא רוצה ללכת למקום אחר. 
נשים גבוהות...
