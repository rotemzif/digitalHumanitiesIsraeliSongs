לא ייפרד אדם מן הצער
לא ייפרד אדם משמחה
לא יוותר אדם על הלחם
ימים רבים.
לא יעשה אדם מכל אלה
לא ינחש מכל מה שיש
לא ילקט עלה מכל פרח
לעננים.
לא יוותר על מה שהרוויח
עד שיבוא אל אהבה.
בין נקודת האור והתכלת
צעד אחד ירהיב בעוצמה,
בין המצוק מגובה הסלע
לאדמה.
לא ייכנע אדם אל הנצח
לא ייכנע לאות סכנה
לא יוותר בראות את הרגע
המסומן.
עד שיגבה יצמיח כנפיים
רוח תמריא מן השממה.
כמה יפים היינו עד שהכל התחיל
כמה קטנים היינו עד שהכל התחיל
כמה תמימים נהיה, כשהים שוב יכחיל.
אם במקרה תתפוס את הרגע
תן את הכל, תיקח עוד יותר
רגע קצר עובר ונוגע
וזה חסר.
לא ייכנע אדם אל הנצח
לא ייכנע לאות סכנה
בין המצוק מגובה הסלע,
לאדמה.
לא יוותר על מה שהרוויח
עד שיבוא אל אהבה.
אנשים שואלים לפעמים, למה התכוונת?
מה משמעות המלים? מה זה משנה.
יש יותר מאפשרות אחת, בכלל.
אתה מקשיב עכשיו, קח את זה לאן שאתה רוצה.
מפה זה שלך.
