את הלחם כבר אכלנו, את כל השפע
ועכשיו הגיע זמן לעונג חדש,
יש רעב גדול, שוטף כמו מים אל מים, 
לחפש, למצוא, לחטוף ריגוש על מגש.
לא למדנו דבר,
הקשר הוּתר, 
מול שוקת ריקה
אין טוב ואין רע.
רק חוכמת הזקנים,
תקוות התמימים,
עיני החולמים,
דִמעות הזורעים
יביאו בשורה.
את המים כבר שתינו, גם את הצדק
כל העושר סך הכל צלופן מרשרש,
מי יקום לקצור את החיטה ברינה, מי
והלב ההוא הולך ורק מתרושש.
אל תיגע ותהרוס את מה שנשאר לי
אין חמלה ואין סליחה, הכל בטעות.
