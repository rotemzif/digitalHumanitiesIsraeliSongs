בסוף המחשבות מונח לו רגש,
אמרתי זה יכול להיות אחר
ובאחת אחר חצות עוצר הזמן
שקט כחול
לא משקר.
בכל מקום מקרי יש איזה עומק
שלא קשור לשום מקום אחר
ואם דבר אחד צריך לקרות עכשיו
בוא בקרוב
אל תאחר.
ים של ים של חלומות שרוטים בלי תקנה
ים של ים של חלומות בסוף כל נשימה.
בכל אדם קרוב יש געגוע
שלא עובר, הרגשתי בעצמי
ובמיליון פגישות יש רק אחת שהיא
שקט קרוב
עד שישטוף.
ים של ים...
בסוף החלומות שקופים המים
כמו שום דבר אחר שכבר קרה
ובמיליון תשובות, אחת תבוא בזמן
שקט כחול
לא מאחר.
ים של ים...
