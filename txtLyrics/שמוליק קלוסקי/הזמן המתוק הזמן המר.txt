התחלתי כבר אלפי פעמים, סופר את הסופים,
בתוך השקט הגדול נשאר מיתר מתוח.
כמה קל להתחיל, לגלות, להכיל, לא פשוט לסיים,
ושירים מבקשים חיים ברדיו הפתוח.
מודה על מה שיש ושאין, זה כל מה שצריך,
להיות שמח לפעמים, יותר מדי לנוח.
אני בור בלי תחתית, אני אור לתמיד, אני חוד וזווית,
ואולי עוד נושב בכיוון הרוח.
זה אף פעם
לא נגמר,
הזמן המתוק
הזמן המר.
בכל ההתחלות השקופות, בעונג הגדול,
על חומותיך הגבוהות נרדם שומר לרגע.
זה גדול מאיתי וחצי אמיתי, אם זה נצח פרטי -
השנים המתוקות עוד מחכות בפתח.
זה אף פעם
לא נגמר,
הזמן המתוק
הזמן המר.
