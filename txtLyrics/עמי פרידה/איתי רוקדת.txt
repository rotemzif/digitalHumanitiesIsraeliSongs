איתי רוקדת כל הלילה,
עד בוא הבוקר ולא די לה.
במחולות סובבת,
היא לרקוד אוהבת
ואותי משגעת כל הלילה.
סובבות רגליה, כובשות כל פינה
וסוער הקצב לצליל המנגינה.
כשזורם הזמר עמוק בתוך דמה,
היא אל תוך הלילה זורקת את עצמה.
עיניה עצומות ודמה בוער,
מרחפת היא בעולם אחר
והיא כך רוקדת כל הלילה.
איתי רוקדת...
כל הזמן רוקדת ריקוד אחרי ריקוד,
לא רוצה לנוח, הולכת לאיבוד.
ומזמן עייפתי, אני כבר מוותר,
לא עומד בקצב ולא יכול יותר
ורגליה כרגלי האיילה
ואני גמור אך היא בשלה,
ממשיכה בקצב כל הלילה.
איתי רוקדת...
