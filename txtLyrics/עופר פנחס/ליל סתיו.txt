ועכשיו הכל שחור ולבן 
וערימה של צלילים אני טווה בשבילך 
מחכה רק שתשובי לכאן 
ותצבעי בגוונים של נֹעם אהבתך 
שעות הופכות יום ויום הופך לילה 
ואת אינך 
ושפתי כה צמאות רק שבות וחוזרות 
כמו מכישוף נושאות את שמך 
כשתשובי אז אלחש באזנך 
מילים יפות על ליל סתיו 
על מקומות רחוקים 
כך בקול רועד אומר לך שכל 
מה שרציתי זה רק 
עוד יום איתך להשכים 
תאמרי שגם אם הבוקר הפציע 
ובעלים רק נותר געגוע 
אמרי שידך עודך שומרת בשבילי 
והשיר דומה שנכתב רק בשבילך 
כמו יודע על בואך 
שובי ופקחי את עיניי 
אל מנגינת הפסנתר וחזרי אלי 
אל עצמי, אני מפליג מתוך דמותך 
שבוי ביופייך 
ושוב, כך מתוך מחשבותיי 
אל מנגינת החליל וחזרי אלי
