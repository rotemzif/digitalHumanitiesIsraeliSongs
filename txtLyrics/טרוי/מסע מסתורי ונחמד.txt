בוא איתי אל הבמה 
בוא ותגיד את כל מה שאתה רוצה 
בוא, בוא תזיע מתחת לפנסים הבוערים 
בוא ותעמוד שם מול האלפים 
שמצפים לך 
בוא אל המבוכה והכבוד 
הכסף הההדר 
בוא אל הדבר הנהדר, האמיתי 
בוא ולמד אותנו 
איך הולכים נכון 
בוא ותשמע איתנו 
את התשואות האוהבות 
וקריאות הבוז הכואבות 
בוא אל המבוכה והכבוד... 
תעמוד חשוף באפילה החודרנית 
ערום ומתבייש תבקש 
את הלשון היבשה שתגיד 
את המילה הנכונה 
בוא אל המבוכה והכבוד... 
בוא ותעמוד בצל של עצמך 
אולי תגלה את הצניעות 
את חטא היוהרה ושפלות הגאווה 
את הבדידות הנוראה 
בוא אל המבוכה והכבוד... 
בוא לשקט שאחרי הרעש 
לדממה המביסה 
בוא תנסה לשבור את המראה 
בוא אל הבמה 
בוא תראה דברים 
שלא תזכה לראות 
בשום חלום 
או הזיה 
בוא תן לי יד ונצא למסע מסתורי ונחמד
