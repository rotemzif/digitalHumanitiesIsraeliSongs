ההורים קנו לו את הרכב
ביום בו מלאו לו חי שנים.
עם חבר'ה ומוסיקה סוערת
הוא דהר כמו אביר בעננים.
אל תפרוש כנפיים של מלאך.
יושבת ומחכה לך כל כך.
אל תיסע במהירות האור.
מהחושך והקור,
מהחושך והקור
לא תחזור!
החיוך שלו, אני זוכרת,
כאומר: לי זה לא יקרה.
ביקשתי לומר מילה לדרך,
אבל הוא נעץ מבט גאה.
עקף משאית, עשה קצת רוח
וראה את הבתים רצים.
לא הספיק לראות איך זה בא לו
וכבר התמזג עם העצים.
אל תפרוש כנפיים של מלאך ...
לא הספקנו שום דבר.
לא הספקנו את העיקר.
עוד היה לי מה לומר
ולא הבנת.
לא הספקנו שום דבר.
לא הספקנו את העיקר.
אולי לא מאוחר
לחזור הביתה.
