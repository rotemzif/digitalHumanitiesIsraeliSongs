ערב, ערב בדרכים, בדרכים
ערב קיץ על פניך
ואנחנו עוד הולכים, עוד הולכים
במסע הארוך.
שמש, שמש על ראשי, על ראשי
לילה, לילה בידך
והרגע חרישי, חרישי
והרגע נבוך.
והלילה לוחש לו את כל הפקודות
והלילה אומר לו
בוא נצא יחד לחושך
בוא נלך בשדות.
עוד הלילה, כך אומרים, כך אומרים
עוד הלילה ואראך
איך תרד מן ההרים, ההרים
רק יתנו את האות.
פרח, פרח בשדות, בשדות
פרח חורף בשדותיך
בלבנו הסודות, הסודות
על פנינו הצחוק
והלילה לוחש לו את כל הפקודות
והלילה אומר לו
בוא נצא יחד לחושך
בוא נלך בשדות.
רגע, רגע מחייכים, מחייכים
תן עוד רגע את שפתיך
אך אותך כל הדרכים, הדרכים
כבר קוראות מרחוק.
אבן, אבן על קברו, על קברו
שימו אבן של בזלת
ארץ, ארץ את ספרי סיפורו
איך הלך בשדות.
