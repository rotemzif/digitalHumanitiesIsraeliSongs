גם אני רוצה לשיר על הכנרת
שירים לקשור לה בעטי הדל
גם אני רוצה קצת לפאר לה
את התכלת שמלמטה ומעל
כבר כולם כתבו רבות על הכנרת
אז מה יוסיף עוד מעריץ נרעד
המקווה שאת אולי שומרת לו
מקום פעוט לשיר נוסף אחד
אז אנא האזיני
לשיר הזה לאמור
כי את לי הכנרת
ואני לך הכינור
יש פנים רבות כל כך לים כנרת
כנרת של חורשה ושל שירים
בין שאת רוגעת או סוערת
כמו תמיד פנייך לנו יקרים
איך אם כן אוכל להשאר אדיש לך
למרות שכבר גילוך עוד לפני
שיר תודה הרשי לי להגיש לך פה
על מה שאת פורשת מול עיני
אז אנא האזיני...
מכל גל וים סודך את לי לוחשת
מכל ענף כל פרח לחופך
ילד חייכני מבני המשק
היא תוספת ועטרת ליופייך
אל תאמרי לנו שלך זה לא מגיע
כשעומדים אנחנו שנינו כאן
נוף כזה ושקט כה מרגיע
לחופך כנרת הם דבר מובן
אז אנא האזיני...
