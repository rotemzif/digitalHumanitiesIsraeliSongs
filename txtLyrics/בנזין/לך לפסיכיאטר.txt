תבוא אצלו בבית תשכב על הספה
תמונה של הכנרת שמה על הקיר
שמנמן עם משקפיים אבל בלי חליפה
אדם מאוד סימפטי אמנם כבר לא צעיר
חלון אל המרפסת, קולות של ילדים
ספר על חלומות והוא אולי יסביר
אם דעתך נטרפת ספר על הפרטים
תוך שש פגישות או עשר, הוא אותך כבר יכיר.
לך לפסיכיאטר או לרופא כללי
אבל עזוב אותי בשקט לי יש את שלי.
נכון שזה ביוקר אבל זה משתלם
אתה אדם מודרני, תכיר את עצמך
למחרת בבוקר אתה יותר שלם
זה טוב לאחרים, זה טוב גם בשבילך
ספר על האחרת, ספר גם על החוקית,
על רגש האשמה שמשתולל בך.
ספר את כל הסרט נגן את התקליט
תראה הוא משתגע על הסיפור שלך.
כן, לך לפסיכיאטר או לרופא כללי,
אבל עזוב אותי בשקט, לי יש את שלי.
אז הכל ידוע אז הכל גלוי
תראה את עצמך מונח על השולחן
אחרי כל הניתוח שתהיה שפוי
תשב לך בשקט כמו בתוך ענן
ואז אתם ביחד אתה ועצמך
כמו שלא היית מעולם.
תמונה של הכנרת כל הזמן איתך
ויד ביד... אתה תצאו משם.
כן, לך לפסיכיאטר או לרופא כללי,
אבל עזוב אותי בשקט, לי יש את שלי.
