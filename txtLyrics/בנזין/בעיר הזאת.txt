בעיר הזאת
באוויר עולה עשן
ואין בה אש
אין אף קיר אחד לבן
בעיר הזאת
יורד הגשם לפרקים
לים יש מים ירוקים
בעיר הזאת
היום היתה לחות גבוהה
הלילה הראות כהה
ואין בה חום וחם נורא
ולי קשה לנשום עכשיו
הרדיו מנבא שרב
בעיר הזאת
בעיר הזאת
מהלכות אלפי שמועות
בכל סמטה
מנשבות רוחות רעות
בעיר הזאת
קשה למצוא פינה שפויה
ואין מקום לחניה
בעיר הזאת
וכל סיבוב טעון סיכון
בכל סביבה יש סכנה
ואין תיקון אין תקנה
ולי קשה לישון עכשיו
אני רושם תמונת מצב
בעיר הזאת
שוטרים בכל פינה קרובה
שומרים על כל חלקה טובה
ואין מקום לאהבה
הלילה מגיפים תריסים
הלילה נועלים דלתות
קשה למות קשה לחיות
בעיר הזאת
