על פני כבישים ומדרכות,
הן נפרשות כתפרחות,
הן מופיעות, נעלמות -
עלמות.
שיער בהיר, זהוב, שחור,
עיניים פחמים ואור,
אחת לרעותה דומות -
עלמות.
עלמות, עלמות,
להיכן, עלמות?
כבועות של סבון,
שוב פורחות כמו חלום -
עלמות.
רגליים טופפות בחן,
שיניים לובן, יופי הן,
שפתיים מחייכות, חמות -
עלמות.
עגיל, אבזם, סיכה, עיטור,
קומה זקופה וצוואר ברבור,
חולצה ונעל רקומות -
עלמות.
עלמות, עלמות...
אתה בולש בלב רוגש,
אחר אחת, חלפו חמש,
הן נמוגות כחלומות -
עלמות.
על פני כבישים ומדרכות,
הן נפרשות כתפרחות,
הן מופיעות, נעלמות -
עלמות.
עלמות, עלמות...
