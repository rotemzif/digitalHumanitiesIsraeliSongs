דפקה על הדלת שמחת עניים.
כי חיכה לה האיש עד עת.
ותישא כינוריה שמחת עניים,
וישמח בה עני כמת.
ויאמר: מה טוב ומה נעים,
כי שמעתי שמחת עניים.
ובלילה הלילה שדוד ונזוף,
חלמה על מצע הקש:
חלומה כנקם וכואבת כגוף
וצחה ככיבשת הרש.
ויאמר: מה טוב ומה נעים,
כי באתני שמחת עניים.
ותאמר השמחה: לא, כי בא משחיתך,
לא, כי בא לך יום אחרון.
לא פקדתי ביתך, לא דרכתי גיתך,
רק אלך עם נושאי הארון.
ויאמר: אל צרי ומעני,
איך תשובי, שמחת העני?
ותאמר: בור ארד איתך, איש הארון,
כי נושה אתה בי כמו חי.
כי פני לא ראית עד יום אחרון
וגם צר אל יראני וחי.
ויאמר: מה טוב ומה נעים,
כי איתי את שמחת עניים.
