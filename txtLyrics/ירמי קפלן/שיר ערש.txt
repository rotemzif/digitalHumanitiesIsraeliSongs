היא היתה כל כך קטנה
כמעט שלא ראו אותה
אבל כולם לא יכלו להוריד ממנה
את העיניים
כאילו ציפו
לבשורה גדולה
אם היא נשאה אותה
היא לא ידעה
היא היתה קטנה
כל כך קטנה שלא ידעה לדבר
אולי לכן
איתה הכל נהיה בסדר
ואיתה הכל נהיה יותר רגוע
את דיברת איתה
והיא תמיד הבינה
וחיוך אחד שלה כמו שמש
מלטפת אותך ושוטפת אותך
עכשיו את נקיה ויכולה
ללכת לישון
לישון
היא היתה הראשונה שלא פיתחה ציפיות
היא היתה הראשונה שלא שאלה שאלות
כמו כולם
היא ידעה
היא ידעה כמה את שונאת
את כל השאלות
אולי לכן
איתה הכל נהיה בסדר...
