לפעמים נדמה לי 
שמלמעלה הוא קורא לי
מין עולם רחוק מוקף בעננים.
אור בכל צבעי הקשת
ואני כל כך נרגשת
הדברים דומים אבל שונים.
פרחים גדולים כל כך יפים
פורחים לאלפים
מתחת שמי התכלת
שדות ירוקים ורחבים
השבילים הם צהובים
ורק אני שואלת
האם אני חולמת?
אולי זה רק חלום?
עיניים שוב עוצמת,
ומדמיינת לי חלום לאור היום.
עולה ומרחפת,
על ערפל לבן
קסומה ומכושפת
כמו הקשת שבענן.
כשאגיע למקום
יהיה שם כפור? יהיה שם חום?
האם יהיו שם אנשים בכלל?
אולי יהיו שם ילדים
או ענקים או גמדים.
אולי קוסם חכם ומבולבל.
אולי אתמול באפלה 
אני הבעתי משאלה
כעת היא מתגשמת.
עולם חדש ומסקרן
למי שמתבונן
האם אני חולמת?
האם אני חולמת...
