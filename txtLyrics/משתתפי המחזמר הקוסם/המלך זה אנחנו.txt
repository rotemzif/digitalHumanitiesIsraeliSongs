מהיום שאנחנו נולדנו
גדלנו כמו נסיכים.
גינוני אצולה אז למדנו,
איך לזקוף את הראש כשצריכים.
לפחד זו מילה שאותנו
לא לימדו מעולם.
את האומץ המצאנו אנחנו,
איך שרועדים מאיתנו
בכל העולם.
המלך זה אנחנו.
השאר הם נתינים.
אנחנו כבר מלכנו
לפני אלפי שנים.
להנהיג ממלכה
שכולם בה חיות
זו לא מלאכה
קלה אבל אנחנו אריות...
ויש לנו כוח, יש לנו אומץ.
הריעו תרועת כבוד לאריות.
מרעמת השיער שצימחנו
כל הלביאות מתעלפות.
יש כושר קרבי שפיתחנו
ושרירים והרבה תוספות.
שאגה שתרעיד ת'שמיים,
כל אחד רחמים יבקש.
בלילה או בצהריים
אין מסתור אפילו במים.
נקפוץ גם באש.
המלך זה אנחנו...
