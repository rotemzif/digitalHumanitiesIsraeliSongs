כשאני רואה אותך אני רואה את הכישלון שלי
כששומע את קולך אני שומע את ההחמצה שלי
כשאני חושב עלייך
מתפשט לו בגוף 
עצב ירקרק
יגון שמו
וכשהוא מתפשט בעצמות
עולים עוד ועוד יגונות
ויוצרים ביחד את
שרשרת היגון.
ושרשרת היגון מחלישה את אש החיים שבי
גוררת אותי לאדמה לאימא אדמה
ואני נהיה כמו חול עפר ואפר
יבש ומיובש
כל גרגר לבד
ואז באות המחשבות הרעות
בראש מכות את הגוף מכסות
פתטי, לא הצלחתי, מה עשיתי איך קלקלתי 
והחור הזה בפנים הולך וגדל.
ואז אני עושה דברים מוזרים ומשונים
והולך למקומות שאני לא שייך
אבל הם קורעים 
את שרשרת היגון
ומחברים אותי לשרשרת האושר.
וגם אם הוא אושר מדומה
כי כל אושר הוא אושר מדומה
ורק הצער אמיתי 
כמו כוח המשיכה שמושך אותי לאימא אדמה
ושם
עונד את שרשרת הכזבים
אני מאושר וטוב לי
כמו שטוב לי יכול להיות 
וטוב לי וטוב לי
כמו שטוב לי
יכול להיות.
