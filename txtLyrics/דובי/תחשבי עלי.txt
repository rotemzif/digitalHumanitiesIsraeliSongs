תחשבי עלי כשאת מתקלחת
כשהמים מלטפים אותך
כשאת מורחת את הסבון
ואז יעלה בך קול מבפנים
זימזום מנגינה
המנגינה שלנו
תחשבי עלי כשאת מכינה קפה
כשאת מחכה שהמים ירתחו
כשאת מערבבת תחשבי עלי
ואז יעלה בך קול מבפנים
זימזום מנגינה
המנגינה שלנו
תרקמי עלי חלומות ורודים סגולים וירוקים
ארקום עליך את חוטי חיי
אעטוף אותך בירושלים של זהב
ואז תעלה בך המנגינה שלנו
הניגון שלא נגמר
תחשבי עלי כשאת יוצאת אל הרחוב
בדרך אל בדרך מ... ובדרך סתם
כשאת סופגת את העולם תחשבי עלי
תחשבי עלי כשאת הולכת לישון
כשאת חופרת את מקומך במיטה
כשאת מתחמקת עם השמיכה תחשבי עלי
ואז יעלה בך קול מבפנים
זימזום מנגינה
המנגינה שלנו
ארקום עליך חלומות ורודים סגולים וירוקים
ארקום עליך את חוטי חיי
אעטוף אותך בירושלים של זהב
ואז תעלה בך המנגינה שלנו
הניגון שלא נגמר
הניגון שלא נגמר
