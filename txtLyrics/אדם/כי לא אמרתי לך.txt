לפעמים אני חושב לעצמי
אני איתך כבר הרבה ימים
ועיקר הדברים שומר לי בפנים
ולא אמרתי לך
כשראיתי שתי דמעות על לחייך
שאלתי רק אם תרצי שאלך
וידעתי שאבכה בגללך
ולא אמרתי לך
עץ מול הרוח יקרוס תחתיו
אם לא יכופף לפעמים ענפיו
אז למה קשה לי לומר לך את דבריי
אם הבטחתי לחיות לצידך כל חיי?
לפעמים אני נסגר בתוכי
עם כל הטוב והרע שבי
וכמעט הלכת מכאן לתמיד
כי לא אמרתי לך
יש דרכים רבות לחמוק מלומר
הולכים מסביב, לא נוגעים בעיקר
ואני אוהב, אוהב רק אותך
ולא אמרתי לך
עץ מול הרוח...
