אתה תראה, עוד יגיעו ימים טובים
הנשק ייתקרר ולאט יחליד
ויגיעו חלומות יפים על מרחקים
ונהיה לך קהל ואתה בהופעת יחיד
אתה תראה, הכל יחזור כמו אז
כל הימי הולדת, כשלא היית
רעש חברים, עוגות ימי שישי
נכיר לך תינוק חדש, שעדיין לא ראית
אתה תראה הכרכרה שלך כבר מחכה
השדים כולם עזבו.
רק אנחנו כאן בלבוש שתיקה,
הדרך הנפתחת, היד פתוחה לקחת
אין יותר שדים אהוב.
אתה תראה, לא יהיו יותר שדים,
הזמן ירוץ פראי, אבל הרבה יותר
עדר איילות, יחליפו עדר זאבים
פתאום הלב יאיץ כל כך מהר
אתה תראה...
אתה תראה סדקי הקיר המעופש,
יהפכו להיות שורות שושן,
ולא תהיה יותר נעול, אתה תהיה חופשי וכאן
לא תהיה יותר נעול, חופשי וכאן
אתה תראה...
