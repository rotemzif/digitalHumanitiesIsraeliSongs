מה עוד לא אמרנו
ניסינו כבר הכל
ציירנו את יופייך
במילים או בשתיקות
למדנו לאהוב
להיפגע ואז למחול
נשברנו שם איתך
כשהתחלת פתאום לבכות
ברחנו אז רחוק
רק כדי לחזור
לריח המלוח של אוגוסט הבוער
בין תופת ופרחים בין חושך ובין אור
נפלנו לרגלייך נחושים להישאר
ואותם פרטים קטנים שגונבים לנו את הלב
האור המהבהב בקצה המנהרה
חייל ביום שישי
שחוזר בחזרה
שמש בשדרה וספסל עליו ישבנו
הדברים הכי פשוטים שעושים אותך שלנו
מה עוד לא אמרנו
המשכנו עוד בדרך
בלי תנאים בכלל
או חשבונות מיותרים
רק עם כמה צלקות מפוארות על הברך
ביקשנו להגיע לימים האחרים
ולא פעם גם שנאנו שלפנו ציפורניים
ואת את רק שתקת
כמו אמא חכמה
אספת את התפילות
כשלא היו שמיים
ובין כל הטירוף היית לנחמה
ואותם פרטים קטנים שגונבים לנו את הלב
האור המהבהב בקצה המנהרה
חייל ביום שישי
שחוזר בחזרה
שמש בשדרה וספסל עליו ישבנו
הדברים הכי פשוטים שעושים אותך שלנו
