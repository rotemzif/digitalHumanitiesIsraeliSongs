בתחזית הודיעו שהאושר מתקרב
וענני שמחה עוד יכסו את הרקיע
עיניים נוצצות בוהות בחורף החולף
והים אולי יהיה שקט.
הכינורות דרוכים מכוונים מתוך כאב
תיבות התהודה נושמות אוויר פסגות מרגיע
וכל המועקות קוראות ליום המתקרב
כי מחר אולי יהיה שקט
פזמון:
כמו הנשים ההן במלחמות הישנות
שחיכו על הרציף ונופפו בממחטות הלבנות
לכל הרכבות שלא עצרו בתחנה
עוד מצפים לטוב שכבר מגיע
החיוכים מפעם מעיזים להתרחב
והגנן אומר שתיכף יפתח הפרח
ספינת האשליות כבר מרסקת את הקרח
והלב אולי יהיה שקט
פזמון:
כמו הנשים ההן במלחמות הישנות
שחיכו על הרציף ונופפו בממחטות הלבנות
לכל הרכבות שלא עצרו בתחנה
עוד מצפים לטוב שכבר מגיע, אולי אפילו השנה
כמו הנשים ההן במלחמות הישנות
שחיכו על הרציף ונופפו בממחטות הלבנות
לכל הרכבות שלא עצרו בתחנה
עוד מצפים לטוב שכבר מגיע בתחזית הודיעו שהאושר מתקרב
