הימים שאנחנו ביחד
בשביל שלוקח אותנו קדימה
טובלים ברכות של נחת
שחודרת אלינו פנימה.
כי אנחנו גדלים כל שנה
זה בצד זו מכאן ולשם
מתגלים זה לזו מזוית שונה
מתחדשים כל הזמן.
אף פעם לא עומדים במקום
משתנים בתוך השנים
ואתמול רק  גיליתי
שאת יודעת לרקוד
אחרי כל כך הרבה ימים.
ויש כאלה שאומרים שביחד
מאבדים את הזיק והמשיכה
אך כל פעם שאת  מחבקת  אותי
אני מרגיש כמו בהתחלה.
בערב את נחה על הספה שמולי
יפה כל כך ושקטה כל כך
לפעמים את אומרת שאת אוהבת אותי
אף פעם לא עומדים במקום...
