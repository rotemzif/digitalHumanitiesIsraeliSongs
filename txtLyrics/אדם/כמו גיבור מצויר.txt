כמו פנתר מצויר שנכלא בסוגר
מיואש מיוסר כי לא מצא מוצא
אך לפתע אזר, אומץ לב מאויר
השליך את הפצצה ולחופשי יצא
כמו שפן מצויר שנדרס בכיכר
מקומט כמו נייר בלי שום סיכוי לחיות
אך לפתע נזכר שכל רגע יקר
ואז בשתי שניות הוא קם בלי בעיות
כך לעולם אחזור, כמו אותו גיבור
גיבור שלא נשבר בסרט מצויר
כאן לעולם אפתור בעיות אין ספור
וכשהכל נגמר אני איתך נשאר
מסתתר מנתר וכמו יויו חוזר
מתפרק מתחבר בלא שום הגיון
מאתר מאלתר לא מוכן לוותר
עולה על רעיון עולה על כל דמיון
פתרונות חכמים פתרונות מדהימים
לפעמים אלימים אך רק כשאין ברירה
במרדף האימים מת אלפי פעמים
אבל זה לא נורא, הוא בא בחזרה
כך לעולם אחזור, כמו אותו גיבור
גיבור שלא נשבר בסרט מצויר
כאן לעולם אפתור בעיות אין ספור
וכשהכל נגמר אני איתך נשאר
כמו גיבור מצויר, טה טה....
אתכנן מבצעים, אשנה אמצעים
ואחליף גם צבעים כדי להיות קרוב
כן אלוף הקטעים, בין הרים וסלעים
בבית ברחוב ועד הסוף הטוב
בבית ברחוב ועד הסוף הטוב
בבית או ברחוב, ועד הסוף הטוב.
