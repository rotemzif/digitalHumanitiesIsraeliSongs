את ניצבת כמסומרת, ופנייך המומות,
כשדרכתי ללא צורך על מקום רגיש מאוד,
והרגשתי את הדופק, שמכאיב לך ברקה,
וליבי יצא אלייך כשאיבדתי שליטה.
טו טו טו טו...
וככל שהתכווצת, התעקשתי להמשיך,
ונסחפתי והוספתי, וידעתי לא צריך,
ורציתי להגיד לך, די כבר, די כבר, זה מחוק,
אבל פי ניתק ממני כמו פושע מן החוק.
טו טו טו טו...
לא יכולתי להקשיב לך,
לא הייתי מסוגל,
לא שמעתי מה אמרת לי,
מה אמרת לי אם בכלל.
ואחר כך כשהבנתי, והרגשתי מגוחך,
כבר הייתה דממה מוחלטת, ודאגתי לך כל כך,
במקום שאת נמצאת, תנסי רק לתאר,
איך אני עכשיו אומר לך, מצטער כן מצטער.
