היית צריך לראות אותי אז
הייתי ילד פלא
מלאך הטוב בידי אחז
עטוף בתלתלי הפז
ואנשים עמדו אז בתור להשיג כרטיסים
בשוק השחור
לשמוע אותי מנגן בכינור
כן, ילד
צריך היית לראות אותי אז
שכל רואיי קינאו בי
בכל מקום בו שמי הוכרז
רצו אותי ללא מכרז
כן, היה לי יותר מחלקי בעוגה
ואמרו שכישוף יש אצלי במגע
תקוות לרפא כל מיני דאגה תלו בי
מה לעשות, תגיד לי?
הגלגל מסתובב, העולם הוא במה
ובלורית הזהב גם היא נעלמה
ואני בן אדם תלוי על בלימה
מתחתי התהום ובליבי האימה
מה הלאה?
היית צריך לראות אותי אז, כשמזלי שיחק לי
איך כוכבי אורו גנז כמו חלום נמוג וגז
ואותם, שחשבתי תמיד לידידיי
נעלמו, כל אותם שאכלו מידיי
נעלם הכינור ופקעו מיתריי וריק לי
מה לעשות...
