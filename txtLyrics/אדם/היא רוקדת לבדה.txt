בלילות האחרונים היא עוברת כסופה
הסיפור שלה עשוי מטירוף ומתנופה
היא רוקדת לבדה, ממציאה את השפה
את גבולות ההגיון היא שורפת ברחיפה.
את האיש שאהבה כנראה שכבר איבדה
אל תגידו לה עכשיו מה זה שקר או בגידה
היא ויתרה בהדרגה על שכלה ועל כבודה
ובגלל זה הם אומרים היא רוקדת לבדה.
היא רוקדת לבדה
היא רוקדת, היא רוקדת
אהה אהה...
בפניך זר מקרי היא זורקת את סודה
לא רוצה ממך טובות, לא ביטוי של אהדה
מחומרי השפלתה היא עושה להמסיבה
וכל מי שמזדמן הוא סטטיסט בהצגה.
היא רוקדת לבדה...
בלילות האחרונים מכוערת עד יפה
היא רוקדת לבדה את ריקוד המכשפה
ומעבר לחוקים משחררת את גופה
את גבולות ההגיון היא עוברת יחפה.
היא רוקדת לבדה...
