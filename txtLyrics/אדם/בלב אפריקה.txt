ריקוד אירוטי, בקצב אינסופי
פולחן לאל האדמה
ציפור אקזוטית, נחה על כתפי
השמש אדומה
ליד השער, יש אנטילופ עדין,
שנעצר בלי נשימה.
תופי היער מפחידים שדים,
החסרתי פעימה.
בלב אפריקה, הו, בלב אפריקה.
פרופסור קרוגר, מיסיונר בלגי
מוצץ מקטרת בדריכות.
מנזר בג'ונגל, הוא מבטיח לי,
כולם פה בשליחות.
ליד השער, יש פועל שחור,
שנעצר בלי מסמכים.
תופי היער מבריחים ציפור,
על מה הם מדווחים?
בלב אפריקה, הו, בלב אפריקה.
שלובי ידיים, באפס מעשה,
אנשי השבט ממתינים.
מתוך המים, של נהר גואה,
עולים התנינים.
ליד הבית יש מכונית צבאית,
שנעצרה בחריקה.
הגנרלים שבאו אל אבי,
אומרים שמסוכן.
בלב אפריקה, הו, בלב אפריקה.
בלב אפריקה, הו, בלב אפריקה.
