כמו ניצן בוקע רגב
כך הגעת לעולם
מרקד על הר השגב
וצוחק פה על כולם
מין טיפוס כזה שמח
לא שמע על העצבות
מנגן בלב בוטח ומבסוט
אי אפשר לצעוק אפילו
אי אפשר לומר מילה
כי פרחים כמוך, ארז
יותר כבר לא נדע
אי אפשר לשתוק אפילו
אי אפשר ללחוש תפילה
כי פרחים כמוך, ארז
לא נדע
אהבוך בנות החמד
אהבוך החיים
שבגדו בך הו ילד
ובכל האוהבים
איך אפשר לכתוב עליך
מה בכלל נשאר לומר
כשבארץ המובטחת
גם בוכים פרחי הבר
אי אפשר לצעוק אפילו...
