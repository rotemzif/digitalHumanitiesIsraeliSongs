לא נגמר הים, 
את שכובה על החול החם, 
שתי עיניים ירוקות בשחפים. 
נס ממך האור, 
חום הופך לקור, 
עד דלת ביתך, נתהלך יחפים. 
ואין לי אוויר, קרסו מפרשי, 
אמרת שהלילה את חוזרת אלי, 
מהים אשוב, עד מפתן שערייך, 
והגשם מכה על גגות מגדלייך. 
לא נגמר הים, 
מראש צוק מורם, 
אקנא ביופייך המשקר, 
עד שארית כוחותיי ארעד, 
על סדין אדום הבד, 
תתעטפי בגופו של אחר. 
ואין לי אוויר, לא לב למכירה, 
אמרת שהלילה את שולחת אותי חזרה, 
אל הים אשוב, עד מפתן שעריו, 
אנפץ את דמותך, אתערטל בין גליו. 
לא נגמר הים, 
את שכובה על החול החם, 
שתי עיניים ירוקות... 
ואין לי אוויר, לא לב למכירה, 
אמרת שהלילה, את לוקחת אותי חזרה, 
מהים אשוב, עד מפתן שערייך, 
והגשם מכה על גגות מגדלייך.
