בעיר שהרים סביב לה, 
ורוחות העולם מנשבות בה, 
כאן גדל הנער שלנו מיוחד לאוהביו 
תמים תמים היכן התמים 
שדהר בעקבי הרוח 
שנפשו כלתה לזרוע 
אהבה וחובה חיברוה 
אל מעלה ההר 
ילדות במשחק נחגגת 
קל הרגל נושא את הדגל 
כשאבני מקום כאבני חן 
משיקות אל כפותיו 
גברים גברים היכן הגברים 
שלבשו את בגדי הזית 
ושמשם הועבה בקיץ 
איך יכילו יושבי הבית 
את מעלה ההר 
הזמן שאזל ביוני 
אי רוחות העולם ישאוני 
כשאבני מקום ושורשי עץ 
מנשקים את עפרו 
לילות לילות העיניים כלות 
מילותי נסוגות מעוני 
עוד שנה שותתת אל גוני 
שחייו נשארו ביוני 
במעלה ההר
