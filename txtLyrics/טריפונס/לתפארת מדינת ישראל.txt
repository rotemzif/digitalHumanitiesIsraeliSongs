נהג מונית צפר לי, צעק וגם קילל לתפארת מדינת ישראל. חתול אחד עבר לי, בחוצפתו יילל לתפארת מדינת ישראל
ההוא עם העגיל, ההיא עם השרוואל, “כזה” וגם “כאילו” ועל הזמן חבל. כולנו כאן מתחת שמי האל לתפארת מדינת ישראל
הפיליפינית באה בסבתא לטפל לתפארת מדינת ישראל. ויוסף מטייח לגברת עוזיאל לתפארת מדינת ישראל.
תפוח “יונתן” ולחם “תושייה” ו”אשרם” ב”ראש פינה” ובושם “חוויה”. כולנו כאן מתחת שמי האל לתפארת מדינת ישראל.
עוד נשיקה קטנה, חיבוק אחד קצר, אוהב אותך לנצח חופשי ומאושר. כולנו כאן מתחת שמי האל לתפארת מדינת ישראל.
השיר הזה מבריז לי, צוחק ומהתל לתפארת מדינת ישראל. העיר הזאת תזיז לי מבוקר ועד ליל לתפארת מדינת ישראל.
שנקינאי צפונבוני ודרוזי מחלל ובשכונות העוני הלחם שוב אוזל. כנרת יבשה, בצורת וסגריר, בכול צבעי הקשת יפהפיות העיר. כולנו כאן מתחת שמי האל לתפארת מדינת ישראל.
עוד נשיקה קטנה...
