הסתיו התחיל ואת שוב מתרחקת
הרוח הקרה דוקרת בצוואר
היד גולשת אל בין הרגליים
לראות אם יש חיים על הכוכב הקר
פונה אלייך, את אלי שותקת
איך זה קרה? מתי זה השתנה?
כמו הפרפר פורשת את כנפייך
ליום אחד בלבד תפרח השושנה
ימים ארוכים היינו אחד
חושלנו באש התמיד
עכשיו את הולכת
ולב המתכת שלי
יתקרר ויחליד
יוצאת לרחוב לראות איך זה מרגיש לי
לחיות ללא השמש הפנימית
הכל נראה זהה אבל אחרת
ומי זאת משתקפת בשלולית?
