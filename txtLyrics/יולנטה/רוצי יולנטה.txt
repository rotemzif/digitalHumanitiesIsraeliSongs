רוצי יולנטה, רוצי
איש כבר לא אוחז בכנף חירותך
את לא צריכה לפחוד יותר
את יכולה שוב לחייך
רוצי יולנטה, רוצי
ואת זרעי חלומותיך הכמוסים
פזרי, אל תיכנעי לרוח
האורב לך בשדות הפתוחים
שנים חיית בתוך קופסא
והסתתרת מן הבריות
היית שנואה, גם על עצמך
רצית להיעלם ולא להיות
רוצי יולנטה, רוצי
לא מאוחר, עוד יש לך זמן
להיות כל מה שהתאווית
לברוא עולם
להיות אומן
רוצי יולנטה, רוצי
ולליבך הסכיתי גם אם רועד קולו
הוא לא יכזיב, אל פחד
ויביא לך את העולם כולו
רוצי יולנטה, רוצי
בכל כוחך, ואל תביטי לאחור
כי כל אפשרות אחרת
את דלת נפשך תסגור
