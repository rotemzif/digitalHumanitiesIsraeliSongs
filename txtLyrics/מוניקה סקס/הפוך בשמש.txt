עד שלא תרגיש חופשי לא תהיה אמיתי
אני יודע אבל אין לי חלל נקי
מסתכל מאחורי הפנים שלי
רק שלא ישמעו את השיר שלי.
העיר הזאת מנגנת לא טוב
דמעות של עשר שעות אחרי השתיה
ועולה שוב תהייה
משאירה סימני שיניים.
לא בא לי לנצח כבר את העיר הזאת
לא בא לי לנצח כבר לא.
קוקיות אדומות על עצים ירוקים
פאם פאטל איפה שרק יורקים
יש לי מעצורים
תודה לאל על חסדים קטנים.
רק להיות נשמות שמחות
אנשים מחפשים ומוצאים סיבות
אני נשען על הזוויות
כמו כיסא הפוך בשמש.
לא בא לי לנצח כבר את העיר הזאת
לא בא לי לנצח כבר לא.
ארנבים אבודים בתוך עשב ירוק
מכונית משטרה מרעישה מרחוק
רק בשביל סוף מתוק
מחכה כמו קיפוד בדלת.
