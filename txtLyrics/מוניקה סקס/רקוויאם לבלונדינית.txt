בוקר בלונדינית לא לבושה
גדר חיה מסתירה את גופה
דלת ננעלת לחיצה על דוושה
הגה ביד הילוך הרגשה.
ורד ביד מהאוטו יוצאת
זיכרון כמו תינוק זה זז ובועט
חלום חשוב מחייגת עכשיו
טיול לחו"ל ויזה זהב
יופי של ים יין אדום
כיוון כוונה וכיסוי לחלום
לחם עם לחם עם לחם עם דבש
מתוק לה בפה רעבה מחדש.
נפלה חלמה נקמה נחמה
סיפור גמור סוף של סחבה
עיינה בעיתון הערב מהר
פתאום נזכרה במשהו רע.
צדקה צעקה צלצלה ליפה
קפץ לבקר עשה לה קפה
ראש רציני רטוב ורחוק
שיחה על שירה ועל שקר מתוק
אחרי שדיברו ירדה אל העיר
בילוי או בלבול עד שהבוקר יאיר
גישה מוזרה לילדה עשירה
דפיקה מהירה דגימת אהבה.
הרגל מגונה היא שוב אחרה
ויכוח עם איש שהיא לא מכירה
זיון זריז זרות נעימה
חיוך חמוץ חיפוש של עצמה
טוב לה עכשיו ורוב הזמן סתם
יפה בלי סיבה שותתת בלי דם
כמה אפשר כמות או מספר
מוות זה סוף יחסי כל השאר.
נגעה נמוך אבל בלי ליפול
סמוך לסוף ברחה מהכול
ערפל בחוץ חזרה למכונית
פרפר נמחץ על השמשה הקדמית.
ציירה לה בראש את המיטה
קשה לה כל כך למצוא חניה
ראתה את עצמה במראה ראתה
שניה של ספק היא לא זיהתה
