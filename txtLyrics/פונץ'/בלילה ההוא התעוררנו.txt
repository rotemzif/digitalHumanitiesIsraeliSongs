בלילה ההוא התעוררנו
כנראה שבאותה השעה
כנראה שמאותו החלום
וכנראה שבאותו החדר
ויצאנו לסלון
משפשפים עיניים
אבל לא בגלל שהעיניים שלנו היו אדומות
והתחלנו לשאול את כל השאלות שחיכו כל כך הרבה זמן
האם העולם הוא גלגל?
האם צעירים רעבים?
ומה עם ניצולי השואה?
ומה שלום עובדי הרכבת?
האם האהבה תנצח?
האם הסיפור אמיתי?
של מי המדינה הזאת בכלל?
למי הכנרת שייכת?
דור אילם
הכלבים יודעים לנבוח ולפעמים לשאוג
הקופים יודעים לשמוח כשצריך לדאוג
המילים מתעוררות כשנהיה חשוך מאוד
וכנראה שנהיה פה חשוך.
לא יעזור לך קול יפה
לא תעזור לך גזרה מושלמת
לא יעזור לך השתלת שיער
אנחנו תקועים באותו החלום
התעוררנו מאותו חלום
ויצאנו מאותו התדר
ונכנסנו לאותה השדרה
משפשפים עיניים
אבל לא בגלל שהעיניים שלנו היו אדומות
והתחלנו לשאול את כל השאלות שחיכו כל כך הרבה זמן
האם חלומות מתגשמים?
האם הכאב הכרחי?
האם יש טעם בבתי הספר
במתכונתם הנוכחית?
האם הידע עוזר?
האם יש ידע בכלל?
האם הפינוק הוא נזק?
האם הגאווה היא הנזק?
דור אילם
הכלבים יודעים לנבוח ולפעמים לשאוג
הקופים יודעים לברוח כשצריך לדאוג
המילים משתוללות כשנהיה חשוך מאוד
וכנראה שנהיה פה חשוך.
האם חלב זה בריא?
האם המחירים ריאליים?
האם אנחנו כולל גם אותי?
האם אנחנו מחייב אותנו?
האם רחמנות היא זיוף?
האם אלימות היא אופציה?
האם א ד גורדון טעה?
האם אפשר להיות טובים בכוח?
דור אילם
לשחק תפקיד קבוע במחזה שבור
לאכול בפה פתוח ולדבר בפה סגור
להדליק פנס בחושך ולכוון הפוך
וכנראה שנהיה פה חשוך.
