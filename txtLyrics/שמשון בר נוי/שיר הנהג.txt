עוד אזכור, ימי הטנדר, אחא,
את תקופת הפושים והחי"ש,
הגנה בנשק
על כל כפר ומשק,
סררה אורבת על כל כביש.
כי זו הדרך, אין אחרת
בימי מצור, כיבוש, בקרב ובמשמרת
ללא הגה על יד ההגה
התייצב לפקודה הנהג!
חיש חלפו ימים ובמשמרת
שוב נוצח אויב צמא נקמה,
וחורשים כל רגב
מצפון עד נגב
טרקטורים גואלי שממה.
כי זו הדרך...
ואחזה הוד, בהגה-פלא,
"במזל אחד" בקידוחים,
ועוד בימינו,
בעמל כפינו,
יתגלה הנפט בשדות ברוכים.
כי זו הדרך...
