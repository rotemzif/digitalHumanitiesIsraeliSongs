רוח, רוח על ביתנו
וכוכב אורו צופן.
אבא שם חורש שדותינו
נומה, נומה, בן.
למה, זה יחרוש בלילה
ואותי לא יישן?
אדמתנו בני, אין פנאי לה,
נומה בן, נומה בן.
יש דבר אורב באלם
ותנים חורצים שוב שן
אבא אי מותח תלם
נומה, נומה בן.
הן יחרוש בשדות המשק
למה לו אקדח וסטן?
אין חריש עמוק בלי נשק
נומה בן, נומה בן.
אופל, אופל בשדותינו
והנר אורו קטן
חשכה לא תפחידנו
נומה, נומה בן.
מה הקול אני שומע
וטירטור מפחיד, סואן?
זה הטרקטור ניר גומע
נומה בן, נומה בן.
