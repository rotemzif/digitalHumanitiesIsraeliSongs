הך ברגל מטה, מעלה
עד סעור הדם ביקוד
עול נפרוק וחיש נקלה
הורה כי נצא לרקוד
עד קולנו תהום יבקיע
והרנין גבעה וגיא,
והדליק גבהי רקיע
שיר עוזנו, שיר עם חי!
רב תודות לך, שיר כי תתה!
אש בלב וגיל יקוד!
הבה! רגל! מעלה! מטה!
כל עוד כוח יש לרקוד!
רב כוחנו! שיר נפצחה,
לעבודה באש וחיל!
טוב לסחור בהורה ככה!
שכורי שיר ושרופי גיל.
נעצום עין ונפשילה
את ראשנו במחול און.
עת נימינה ונשמאילה
וההורה כי נרון.
רב תודות לך....
יום תמים מלאו כפיים
פרי שדי, תלמים וניר.
אך עתה - נטו כתפיים
ותרקע רגלנו שיר.
רב תודות לך...
