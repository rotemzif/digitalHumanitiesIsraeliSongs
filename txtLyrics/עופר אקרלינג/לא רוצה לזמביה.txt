אני בתפקיד המותק שלה
מגיש לה קפה חזק למיטה
הרכבתי משקפים נגד קמטים
והיא משתזפת בחוף הנכים
שם לא מצילים כל טובע
צבע שיער והגיל - זה מה שקובע
החול צורב, היא עולה על עצים
בצמרת היא אומרת: כולם ילדים
לא, אני לא רוצה לזמביה
ראיתי אסטרולוג, הוא אומר שזה קל
רק צריך מונולוג קליט ונסבל
חזרתי אל החדר אחרי היסוסים
חיפשתי את התדר שבו משדרים
היא אומרת שהכול בסדר
אפשר גם לפעמים לצאת בלי סוודר
אני בוער מטפס על הקיר
מהתקרה אני שואל: מה המחיר?
לא, אני לא רוצה לזמביה
מה שם המשחק אני יודע
אבל את הכללים אני לא קובע
אני מרכיב משקפיים כהים
וזה עושה לי צוואר מקסים
לא אני לא רוצה לזמביה
רק להיות איתה.
