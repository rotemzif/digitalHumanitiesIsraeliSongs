לעונג הוא לי ליפול לרגלייך
לסגוד לעינייך, לחלום
שפעם תגיע ממני אלייך
יותר מדרישת שלום
לעונג יהיה לי לשתות משפתייך
לטעום מקסמייך, לחלום
שפעם אגיע קרוב
קרוב מאשר היום
ואומר לך העונג כולו שלי
ולא תאמיני שאנחנו זוג
גם אותי הדבר יפליא
לפני שאתמכר לתענוג
לעונג יהיה לי לנשוך את כתפייך
עורפך ופנייך לנשום
חכי שאגיע אל בין זרועותייך
או אז שוב אראה אור יום
ואומר לך העונג כולו שלי
ולא תאמיני שאנחנו זוג
גם אותי הדבר יפליא
לפני שאתמכר לתענוג
לעונג הוא לי ליפול לרגלייך
לסגוד לעינייך, לחלום
שפעם תגיע ממני אלייך
יותר מדרישת שלום
ותהיי העונג שלי, העונש שלי
מה שמגיע לי יום יום
רק שתגיע ממני אלייך
יותר מדרישת שלום
