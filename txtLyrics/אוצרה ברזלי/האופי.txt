עיינתי בספרי זכרונות של ימי ילדותי 
לא תאמינו מה קראתי 
חרוזים, דקלומים ושירים 
שירי ברכה, שירי שלום ומסרים 
מה אכתוב לך לא אדע 
שיר, סיפור או אגדה 
רק אכתוב לך שתי מילים 
ישמרך האלוהים 
שטה ספינתי על גבי הגלים 
ואני מפליגה למרחקים 
למעלה כוכבים 
למטה שושנים 
אותך לא אשכח לעולמים 
האבן נשברת 
השושנה נובלת 
אך הידידות 
לעולם נשארת 
בספרי הזכרונות המשכתי לדפדף 
קראתי וקראתי מבלי להתעייף 
מה עוד שם מצאתי 
אפשר להתעלף 
יפים הם חיי הנוער 
אך חולפים הם כחלום זוהר 
דעו לנצלם 
כי לא ישובו לעולם 
אל תסתכלו על היופי 
כי אם על האופי 
היופי משחק ילדים 
ובאופי גורל החיים 
הבל היופי ושקר החן 
אנשים טובים - ימצאו תמיד חן 
בים בם בום 
פיתחו את האלבום 
דפדפו , דפדפו 
ואת שמי תמצאו 
עצוב היום בלי שמש 
עצוב הליילה בלי כוכבים 
אך עצוב יותר היום 
בו אנו נפרדים 
פרחי כשושנה 
והאירי כלבנה 
ואותי זכרי 
כאחות נאמנה 
שתה כוס יין 
ואמור לחיים 
את הכוס תשבור 
ואותי תזכור 
על החלון ישבתי 
וזיכרון כתבתי 
פתאום נפל העיפרון 
וזה סוף הזיכרון
