עולות בי סצינות מסרטים כחולים
שראיתי עוד בימי הנעורים
את מדברת איתי על אהבה
ובתוכי גוג ומגוג
מלחמה, בתוכי אש מלחמה
מרגיש עכשיו פתאום זה משתנה
ממכות מלחמות כבר לא נהנה
פותר את כל הסכסוכים ביני לבין עצמי
ויודע שהשלום מתחיל ביני לבין אשתי
עולות בי סצינות מחיים קודמים
מרגיש איך שוב חוזרים כל אותם התיקונים
יודע שהגיע הזמן ובשינוי יכול לבחור
אך עדיין בתוכי גוג ומגוג
מלחמה, בתוכי אש מלחמה
כן שוב אותן האשליות אותי בגרון תופסות
רואה איך מנסות את הלב לכבות
מנסה נואשות אולי להרגיש אולי לבכות
לא יכול עם אותן אשליות שאותי משגעות
בתוכי אש מלחמה
מזל שיש אותך
לבוא כל פעם
ולהתחיל מההתחלה
מזל שיש אותך
שמסתכלת עלי
ומקבלת בחמלה
את כל הטעויות
את כל העניינים
את כל המחלות
את כל השיגועים
את כל המשאלות
וכל המלחמות שעברת בעצמך
ובזכותן את יכולה לראות
את כל העומקים
שמהם אנו רוצים לצאת
ממך מבקשים
רוצים להפסיק לקחת רק לתת
פה ברוחני פה במעשי
הופכת את האש לאור אלוהי
אהבה... בתוכי אור אהבה
בתוכי אור
