עמוק עמוק אני מרגיש
את הבחירה הראשונית
שקוראת לי שוב לחזור למעיין
שנעלם לי כבר מזמן
אולי עכשיו אני מוכן
אשיל בגדי אשטף באהבה
אהבה שלא נגמרת לעולם
אהבה עולה עולה
בתוך עולם של הפכים
אנחנו שנינו נפגשים
מתוך היחד נמצא את התשובה
כי במסע אל התכלית
החמלה היא אין סופית
ואהבה שלא נגמרת לעולם
אהבה שלא נגמרת לעולם...
אוי מה קורה לי
שוב מתהפך ברגע של חולשה
מרגיש את הרע ואת הטוב
הכל מול עיניי רק לבחור
הכל כבר ידוע מכיר את הנתיב
כבר הלכתי בו אין ספור פעמים
יודע איך הדרך הזאת נגמרת
לא רוצה אותה רוצה אחרת
שוב מתהפך כמעט דועך
אבל חוזר למענך למעני
תודה לאל שאת איתי
אהבה שלא נגמרת לעולם...
