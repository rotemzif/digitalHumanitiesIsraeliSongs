מה אומר ומה אגיד 
רק אנחנו כמה שיודעים
מה היה שם באמת
בשעות האלה שדיברנו יחד במרתף
לא היה צריך לרחף
כל מילה שנאמרה
היתה אמת שהאירה את הנשמה
לפעמים אני נזכר
איך היינו כל השנים
לפעמים המחשבות באות
ולא עוזבות אותי
יודע שהזמן את הריפוי יביא
ומודה על השנים שהייתי שוטה
ואולי גם קצת נביא
הזמן עושה את שלו
והוא מזור לכל שכואב
אם לאלוהים לקח שישה ימים
לברוא את כל מי שיש כאן
מי אני שאמהר ואנסה לשנות את הכל
כי הכל קורה ממילא בתחושה כזו 
שכל דבר בא במקומו
כה שמח להמשיך
להתחיל מחדש את הכל
כה שמח להרגיש
כמה אהבה יש עוד לגלות
והמתנות בדרך הן כה רבות
מלאכים שמתגלים מתוך האנשים
לפעמים אני נזכר איך היינו כל השנים
לפעמים המחשבות באות ולא עוזבות אותי
מרגיש כבר איך הזמן את הריפוי מביא
ושמח על הבחירה שבידי
ועל כל מה שהאל מביא
הזמן עושה את שלו...
