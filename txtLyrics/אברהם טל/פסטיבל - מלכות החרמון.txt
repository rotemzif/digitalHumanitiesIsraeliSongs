איזה פסטיבל אתה מארגן מעל העננים
נשמות טובות מחפשות עצים נדיבים
ילדים קטנים עוצרים תנועת קרחונים
וצלילי הדיג' נשמעים למרחקים
להטוטנים אוחזים בזנבות של ברקים
מעגל מתופפים ממחזר ניפוץ רעמים
ציפורים שרות את המילים שאתה כבר מכיר
למוזיקה שמימית של קולות דולפינים
איזה פסטיבל, בכל מקום בכל מצב
תהנה זה מה שנשאר
איזה פסטיבל לך בתוך הראש נוצר
מבפנים אל החוץ זה מוכר
איזה פסטיבל אתה מארגן מעל העננים
רבבות מגיעים למשחקים בשחקים
רכבות הרים עוצרות תנועת מחוגים
במקום כוכבים תארגן זיקוקים
איזה פסטיבל אתה מארגן מעל העננים
שפה העניינים הם אותם העניינים
הכאב מהיר הוא חד עוקץ ואינו מרפה
ומזכיר שיש פסטיבל שצריך לארגן
איזה פסטיבל, בכל מקום בכל מצב...
כל המילים השמחות
פרצו שוב בהורה סוערת
עם שחר הלילה נמלט
מפסגת החרמון הזוהרת...
איזה פסטיבל, בכל מקום בכל מצב...
