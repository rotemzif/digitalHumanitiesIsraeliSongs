מְחֻסָּל בִּידֵי הַשָּׁמַיִם. 
בֵּין הַצּוּרוֹת הַקְּרֵבוֹת לַנָּחָשׁ 
וְהַצּוּרוֹת הַמְחַפְּשׂוֹת אֶת הַבְּדֹלַח 
אַנִּיחַ לִשְׂעָרִי לִצְמֹחַ. 
עִם עֵץ הַגְּדָמִים שֶׁאֵינוֹ שָׁר 
וְהַיֶּלֶד לְבֶן הַפָּנִים כְּבֵיצָה. 
עִם הַחַיּוֹת הַקְּטַנּוֹת שֶׁרֹאשָׁן שָׁבוּר 
וּמֵי רַגְלַיִם יְבֵשׁוֹת עוֹטֵי קְרָעִים. 
עִם כָּל מַה שֶּׁעֲיֵפוּתוֹ חֵרֶשֶׁת-אִלֶּמֶת 
וּפַרְפָּר טָבוּעַ בְּקֶסֶת הַדְּיוֹ. 
נִתְקָל בְּפָנַי הַשּׁוֹנִים מִדֵּי יוֹם בְּיוֹמוֹ. 
מְחֻסָּל בִּידֵי הַשָּׁמַיִם!
