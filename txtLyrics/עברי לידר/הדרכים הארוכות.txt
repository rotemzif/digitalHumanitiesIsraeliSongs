הדרכים הארוכות של דרום ארצות הברית
לחצות בנהיגה את טנסי
החלום שיתגשם יורד כמו גשם עליכם
כמו גשם עליכם ועל הכביש
בתוך שורה של מכוניות מסעדות ומלונות
התודעה שלי נמתחת לצדדים
כי אחת לכמה זמן עושה לי טוב להתרחק
אהובי מחזיק בהגה ושותק
השתיקה אומרים יפה לחכמים
אני בטוח שאמרתי כבר יותר מדי מילים
יותר מדי שעות על הכבישים העייפים
קפצנו לבקר את אלוויס
קנינו כרטיסים
הדרכים הארוכות של מערב ארצות הברית
לחזור בנהיגה אל תוך עצמי
זה הסיוט שהתגשם יורד כמו גשם עליכם
כמו גשם עליכם ועל העיר
אני חלש מדי ללכת וחכם להישאר
חירש מדי לשמוע מה אומרים
והדרכים הנפתחות אל החיים האחרים
עכשיו הגיע זמנן של המילים
השתיקה אומרים יפה לחכמים
אני בטוח שאמרתי כבר יותר מדי מילים
יותר מדי שעות על הכבישים העייפים
קפצנו לבקר את אלוויס
קנינו כרטיסים
להצגה הכי טובה בעיר 
והם מראים שם על מסך
את מה שניסיתי להסתיר
ואנשים צוחקים ונהנים
איך זה כיף להיות חשוף
להשתחרר מהפחדים
