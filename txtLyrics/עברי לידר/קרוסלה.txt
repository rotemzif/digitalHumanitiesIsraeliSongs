כשבירנבאום ניגן את העשרים של מוצרט יצאתי לעשן איתך בשירותים
סיפרת לי שבערב הוא עזב את הבית, שעוד לא סיפרת לילדים
שמענו את המוזיקה בשקט מרחוק אני ראיתי שבכית ואמרת מהעשן
ואז נהיה מצחיק כשהאיש ההוא נכנס וראה אותנו ככה מתחבקים
קרוסלה מסתובבת לאן שרק יוצא לה
היא לא מאמינה שזה קורה לה
איך שהוא אומר לה מותק
את ככה או ככה או בכלל
אחר כך על הבר ההוא סיפרת לי סיפורים
על נשים שונות ועולמות שמתרחקים
חשבתי לעצמי עד כמה זה דומה לסדרה הזאת שכולם אוהבים
אחרי שהם סגרו פשוט הלכנו ברחוב ככה יד ביד חושבים על הצלילים
ואז נהיה מוזר כשאמרתי לילה טוב ולך היה ברור שמתנשקים
קרוסלה מסתובבת לאן שרק יוצא לה
היא לא מאמינה שזה קורה לה
איך שהוא אומר לה מותק
את ככה או ככה או בכלל
כבר סוחב הרבה שנים את ההיסטוריה
את הכנות ומלחמות הטריטוריה
ואז אני לוחש לה מותק
את ככה או ככה או בכלל
עננים יורדים קרוב לגג הבניינים
עננים יורדים קרוב לגג הבניינים
ועל הראש שלנו
קרוסלה מסתובבת לאן שרק יוצא לה
היא לא מאמינה שזה קורה לה
איך שהוא אומר לה מותק
את ככה או ככה ובכלל
כבר סוחב הרבה שנים את ההיסטוריה
את הכנות ומלחמות הטריטוריה
ואז אני לוחש לה מותק
את ככה או ככה או בכלל
את מסתובבת לאן שרק יוצא לך
את לא מאמינה שזה קורה לך
איך שהוא לוחש לך מותק
את ככה או ככה או בכלל
כשבירנבאום ניגן את העשרים של מוצרט יצאתי לעשן איתך בשירותים
סיפרת לי שבערב הוא עזב את הבית שעוד לא סיפרת לילדים
