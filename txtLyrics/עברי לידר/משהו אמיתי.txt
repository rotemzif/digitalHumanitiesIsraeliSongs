אמא של איתי לא רוצה להסתבך
היא לא רוצה להתלכלך אז היא עוזבת
ואמא של מיכל לא רוצה להתבלבל
וזה קשה לה לקבל אז היא שותקת
ואמא של רונן לא מפסיקה להתלונן
וכשקשה לה לדבר אז היא צוחקת
ורק אבא של עדי הוא מן אחד כזה גיבור
שנותן לה להרגיש שזה בסדר
אבל בלילה, איפה הילדה שלי הלכה
ועם מי היא מסתובבת
תסלחי לו ותזכרי שאת תינוקת שהולכת
לבד בערפל
ואמא של איתי הביאה איש שיתקן
לא הגיוני שאלוהים חשב אחרת
ואף אחד כבר לא יעיז לחשוב שלא
כשאישה במלחמה תגיד שכן
אמא של רונן גמרה להתלונן
ומחפשת להבין איפה טעינו
ורק אבא של עדי הוא מן אחד כזה שיכור
שאומר שהוא אוהב אותה אפילו
ואז בלילה, איפה הילדה שלי הלכה
ועם מי היא מסתובבת
ותסלחי לו, תזכרי שאת תינוקת שהולכת
לבד בערפל
אל תכעס על אמא בן אדם
היא רק אותך אוהבת מבין כולם
היא לא צריכה להיות באבל
על ילד שקצת נמאס לו מהעולם
היא לא צריכה לקשור בחבל
עושים שלום בארוחת שישי
היא לא צריכה להיות בסדר
רק להבין שיש כאן
משהו אמיתי
