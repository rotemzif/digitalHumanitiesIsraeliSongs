כמו שיר מיוחד שהרוח הביאה
כדי להרדים את מי שפוחד
שהלילה הזה הוא חם ופוצע
יש לו ריח של סוף וכאב
מי שרוצה לעצום עין
רחוק מן הדעת רחוק מן הלב
הפרעת אישיות משוכללת כפליים
מרגע פשוט ויפה שחולף
האיש מאתמול שבא עם היין
מה התפקיד ששמרתי לו כאן
להציל אותי רגע לפני 
שהשניים הופכים לבית סוהר נעים ומסוכן
האיש הגדול שפוחד להצליח 
שמוכן לנשק בלי לשאול שאלות
בקצה העולם בחדר מסריח
מבטיח שנה לפחות לנסות
אני רוצה שיביאו לי גוצ'י ויין
מגיע לי רק הטוב ביותר
הדברים הם כמו ספר הרהרתי בינתיים
והפסקתי מיד כשנהיה לי כואב
גם הפסקתי לחשוב וישנתי יומיים
וחלמתי חלום שבטח יש לו פירוש
בטח יש לי אותך מצחצח שיניים
בקצב אחיד בתנועות של הגוף
האיש מאתמול הלך בינתיים
הוא חכם את אומרת ואוהב לשחק
אני אוהב שזה ככה נוגע בי שמה
שיש לי סיבה טובה לחייך
האיש הגדול שפוחד להגיע
שאוהב רק לתת ולתת ולתת
כמו הילדה של חגי שאוהבת לרקוד
בואו נמשיך לזוז רק לא לעמוד
כמו זמר חתונות שמספיק לו לשמוח
שטוב לו לראות חתן מחייך
אני משפיל מבטי לפני היום יום
בלי שאלות עזבי למה ואיך
כסאות לחצר ושטיח לאוטו
אהובי ששונא אוכל מוכן
כמו דג מפרפר ליד האקווריום
הלחות באוויר מספיקה לו לנשום
האיש מאתמול כבר בקושי מפריע
זיכרון הפרטים מתעמעם והולך
בקרבות אס אם אס מנסה להפתיע
להפחיד אותי ואז לחייך
האיש הגדול יש בו משהו מרגיע
אפשרות היא דבר חשוב באמת
גברת ניתוח תעשי לי רגוע
תעשי לי לתת ולתת ולתת.
