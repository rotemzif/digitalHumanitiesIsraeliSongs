הוא מדבר אליה בשפה שהיא אוהבת
מביא לה מתנות קטנות בניירות מיוחדים
דובונים חומים יפים וירקות מפלסטיק
שהיא מחפשת כבר שנים
ואיך שהוא יודע לאהוב
היא מפחדת מהיום שיעזוב
מחבקת אותו כשהוא ישן
ומסתכלת ככה מקרוב
ולה היתה בובה אחת שנשארה במלחמה
ונשברה לה היד
החיוך שלה היה כזה יפה
שאין לאף אחד
והיא זוכרת איך שהכל היה אחר
ברחוב צחקו הילדים
שניים חמודים אלה שהיו שלה
היא עוד שומרת להם כמה משחקים
ולה היתה בובה אחת שנשארה במלחמה
ונשברה לה היד
החיוך שלה היה כזה יפה
שאין לאף אחד
והיתה לה ילדה אחת שצעקה במלחמה
שהיא לא רוצה לבד
ושני דובים ותוכי על המדרכה
הם נתנו לה יד
