חבר הכי טוב שלי מהתיכון
חלמתי עליך בלילה
אתה יושב לידי בשולחן הגדול
אני רוצה לדבר ופשוט לא יכול
חלמתי שככה המשכת
יש לך ילדים ובית גדול
אבל לרגע קטן באמצע הלילה אהבתי אותך יותר מהכל
לרגע קטן באמצע הלילה אהבתי אותך יותר מהכל
אחר כך הופיעו עוד אנשים
וכמו בחיים הכל הסתבך
וחשבתי אולי בגלל מי שאני
יהיה לי האומץ פשוט לספר
חשבתי שבטח ידעת, שתמיד הרגשת אותי מסתכל
אבל לרגע קטן באמצע הלילה חשבתי שגם אתה מתבלבל
שוב לרגע קטן באמצע הלילה ידעתי שגם אתה מתבלבל
אני לא אגלה בחיים מה למדתי שם 3 שנים לידך
אני לא אנסה להרשים לכתוב עליך שירים בשפה לא ברורה
אחי לנשק התום, כמה כח טמון בטיפשות נעורים
אולי הלילה אחלום אנחנו בורחים עשינו שטויות אז קראו לשומרים
אולי הלילה אחלום אנחנו בורחים עשינו שטויות אז קראו לשומרים
חלמתי שככה המשכת
יש לך ילדים ובית גדול
אבל לרגע קטן באמצע הלילה אהבתי אותך יותר מהכל
        שוב לרגע קטן באמצע הלילה אהבתי אותך יותר מהכל
