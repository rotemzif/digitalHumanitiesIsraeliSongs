אל תעשה תמיד את מה שמצפים
ותן אמון בחזרה לאלה שנותנים
נשאר בחדר המוזר הזה
מגיף את התריסים
משאיר את החיים בחוץ לאלה שחיים
אם העתיד שלך נמצא עכשיו מעל האדמה
אתה לא יודע להגיד ואין לך תשובה
אולי זאת שמשלמים לה כי היא כזאתי חכמה
תוכל לומר שהשתנת ושינית חזרה
אין לך אקדח, אתה לא מאלה שיורים
וגם סמים אין לך בכיס,אתה לא מאלה שלוקחים
אולי אתה משעמם כמו שכתוב בעיתונים
רק לשבת באמבטיה להרטיב את הביצים
בלה בלה בלה
בסוף חוזרים להתחלה
למה שמכירים למנגינה הראשונה
זה תמיד אהבה זה תמיד מסובך ונמאס
תן להם לשיר ואז אתה נכנס
שיתפרקו פה המבנים
זה יכול להיות נפלא
אם חשבתי שהאין לי הוא מקור הבהלה
אז כשהיה לי לא הרגשתי לא שנאה או אהבה
ורציתי לדבר על עוד, בלה בלה בלה
לברוח מהעיר ברכבת הגדולה
למקום הכי גבוה שרואים את השקיעה
אם נעלה מעל הכל בשביל לראות את התפרים
מחברים את החיים שלנו פה לאחרים
אולי נלמד לסלוח
לשיר במקום לנבוח
לבלוע את הרעיון
שאין לאן לברוח
שהסוף קשור בחוט חזק להתחלה
ושכל המחשבות הן לא יותר מבלה בלה בלה
אל תעשה תמיד את מה שמצפים
ותן אמון בחזרה לאלה שנותנים
נשאר בחדר המוזר הזה
מגיף את התריסים
משאיר את החיים בחוץ לאלה שחיים
