זה הזמן 
לאסוף הכל פנימה 
וכמו אמא 
שקוראת לילדיה לשוב 
להסיט ווילונות 
למתוח מפרשים 
והלב נפתח,נפתח 
מוד לילה נכנס לפעולה 
ספינות יוצאות מהנמל 
ברחוב ליד ביתי 
עוד לא בוקר 
הגיון 
קם עוזב אותי 
לא אחכה לך אני קוראת 
צועקת אחריו 
אבל הוא לא שמע 
מרים עוגן ושט 
ושר 
זה הזמן... 
ועם הגאות שינה עמוקה 
באה עולה בי 
קחיני עמך והיי לי סירת הצלה 
כשהבוקר יבוא 
הנה הוא בא 
ישובו ספינות 
יטילו עוגן 
עד הגאות הבאה 
זה הזמן...
