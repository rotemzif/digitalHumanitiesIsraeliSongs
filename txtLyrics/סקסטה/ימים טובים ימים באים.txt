בוא אהובי מלילות רחוקים,
איכה ישבתי בדד?
אל חלוני השמיים קרבים
בוא וניגע בם ביד.
בוא ונדליק אלפי כוכבים
ים של תקוות אור לימים.
ימים טובים, ימים באים,
שמש בשדותינו נחה
מול בתינו הלבנים,
רוח בין ערביים שחה
ונפתח את התריסים
בלי מורא ופחד
כי הנה ימים באים.
שב אהובי מלילות נדודים
טוב וחזק ונדיב,
ובשערו עם אבק השנים
שפע ריחות האביב.
הוא את ידי ישים בידיו
אז אל ביתי יבוא ונאהב.
ימים טובים, ימים באים...
ימים טובים, ימים באים
כמו ימי אהבתנו
ונצא אל הדרכים
בזקנינו ובטפינו
ונחצה את הגשרים,
לשלום נושיט ידינו
אל ימים באים.
