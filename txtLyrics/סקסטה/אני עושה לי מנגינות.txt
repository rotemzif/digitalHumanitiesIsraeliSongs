אני עושה לי מנגינות עצובות
לשמח את ליבי כשעצוב לי
ואשוט לי כך בין הצלילים
למעלה למטה, כמו בין גלים
אני עושה לי מנגינות עליזות
הן כמו דבש מתוק מתוק על הבוקר
ובראש אצלי כמו ציפורים
שמזמרות בלי מילים
שירים בלה לה לה עם השמש העולה
ברה, מה שלא יקרה
פה פה פה ועוד עונה חלפה
דו רה מי פה סול, לשיר בקול גדול
שירים בלה לה לה לבוקר הנפלא
ברה לילד שבוכה
פה פה פה, שקיעה כזאת יפה
דו רה מי פה סול וזה עוד לא הכל
אני עושה לי מנגינות אהובות
שתהיינה רק שלי כל הלילה
וכמו יין טוב ישן נושן
אשמור ניחוחן בצילו של הזמן
אני עושה לי מנגינות מתנות
לך אתן שי אהבה כמזכרת
על ידך אקשור אותן צמיד
וכך שלי אתן תמיד
נשיר בלה לה לה, בעצב, בגילה
מי, אם אין אני לי מי
סי סי סי, אתה לי רק שלי
דו רה מי פה סול, הכל בכל מכל
שירים בלה לה לה עם השמש העולה
ברה, מה שלא יקרה
פה פה פה ועוד עונה חלפה
דו רה מי פה סול, לשיר בקול גדול
שירים בלה לה לה לבוקר הנפלא
ברה לילד שבוכה
פה פה פה, שקיעה כזאת יפה
דו רה מי פה סול וזה עוד לא הכל
זה עוד לא הכל, הכל
