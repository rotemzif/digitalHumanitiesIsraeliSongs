אחד מתחיל. אחר ממשיך ואז כולם.
זה מה שקורה כאן כל שנה
אחד מתחיל, אחר ממשיך ואז כולם
אין כמו מלים ומנגינה.
מישהו מתחיל לשיר בשקט
וכולם עונים לו בשירה
תמיד אחד מתחיל, אחר ממשיך ואז נדלקת
להבה חמה ומאירה.
אחד מתחיל, אחר ממשיך ואז כולם
כמו סיסמת פלאים מפה לפה
אחד מתחיל, אחר ממשיך ואז כולם
איך שהוא הכל יותר יפה.
מישהו מתחיל לפרוט בנחת,
תו בתו שוזר כמו תפילה
תמיד אחד מתחיל, אחר ממשיך ואז ביחד
נזכרים פתאום בכל מלה.
אחד מתחיל, אחר ממשיך ואז כולם....
שיר פשוט, משכיח דאגה
אחד מתחיל, אחר ממשיך ואז כולם
את השיר הופכים לחגיגה.
מישהו מתחיל לרקוד בחושך
מנסה לעוף, כולו תקוה
תמיד אחד מתחיל, אחר ממשיך ואז עד בוקר
מעגל גדול של אהבה.
אחד מתחיל. אחר ממשיך ואז כולם...
