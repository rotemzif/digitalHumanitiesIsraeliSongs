לא מבין לאן הן נעלמו
אולי בלעה אותן האדמה
חלקן התחתנו, חלקן התגרשו
לחלקן יש קצת שיער שיבה
אולי בדיוק עכשיו הן לוקחות את הילד מהגנון
אבל לאן נעלמו כל הבנות מהתיכון?
הן לא נעלמו לחלקה הצבאית
את זה הן השאירו לבנים
חלקן ירדו או חזרו בתשובה
או עשו בשיער גוונים
אחותי סיפרה לי על שלוש מהן שיצאו מן הארון
אבל לאן נעלמו כל הבנות מהתיכון?
מיכה נהרג בסוף השמינית
ולא זכה לראות את גיל עשרים
אילן נהרג שנתיים אחר כך
אני חושב שהם קראו לזה אסון המסוקים
אני נזכר בהם לעתים רחוקות מדי
כשמודיעים על עוד אסון
אבל היכן נעלמו כל הבנות מהתיכון?
לפני כשנה ראיתי אחת מהן
בתל אביב במכונית ברחוב
זיהיתי אותה, היא לא זיהתה אותי
והרמזור התחלף לצהוב
חבר שלי סיפר לי שהיום היא גרושה
והיא חיה בשיכון בחולון
אבל היכן נעלמו כל הבנות מהתיכון?
