בין קהיר לבין דמשק
בין עמאן לבין ביירות
אני חושב שתל אביב
נמצאת שם בטעות
בין ניו יורק לבין מיאמי
משקיף על פסל החירות
אני חושב שהאטלנטי
נמצא שם בטעות
הורה
אולי ניפול לג'ורה
אולי נלמד קצת תורה
להסתובב סיבוב מלא אחורה
ו...
והארץ תשקוט
עין שמיים אודמת
תעמעם לאיטה על גבולות עשנים
ואומה תעמוד קרועת לב, אך נושמת
לראות מבט ספורט עם שקית גרעינים
בין עתלית לבין חיפה
כלא שש הוא שם נמצא
מעל לשדה התעופה
הציפורים אומרות שירה
בין דיסנילנד לבין לאס וגאס
שועט על הייוויי סיקטי וואן
אני חושב שכבר שכחתי
היכן אני מזמן
הורה
אומרים הם לי תחזורה
תבנה קן לציפורה
להסתובב סיבוב מלא אחורה
ו...
פה אני עומד
ניצב ליד האבן
כביש אספלט שחור
סלעים ורכסים
פה יקום קניון
פה נחנה את האוטו
שם תהיה תאונה
קטלנית ורבת משתתפים
השיר הזה נכתב כשאני מחכה
על מדרגות הסינמטק הישן
שהסרט של פליני כבר יתחיל
מדרגות הסינמטק הישן
אשר היה
ותמיד יהיה
בית מפעל הפיס
