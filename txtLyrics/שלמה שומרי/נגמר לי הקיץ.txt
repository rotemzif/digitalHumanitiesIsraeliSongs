הקיץ נגמר פתאום ממש כמו שהתחיל
ולקח לי את הים ואת השמש.
הקיץ נגמר פתאום ועשה שוב תרגיל
הביא לי את החורף כבר מאמש.
הרוח שרקה מנגינות לא גמורות 
מהחורף שעבר
ועננים שחורים, שנסעו עם הרוחות
ספרו לי שהקיץ כבר נגמר.
עננים הורידו גשם דווקא בכיוון שלי
ברק הבריק ורעם עלי
והקיץ שאתמול עוד היה כולו שלי
יותר לא מסתכל עלי.
הקיץ נגמר פתאום ממש כמו שהתחיל
הוא חיפש אולי מקום יותר בטוח.
הקיץ נגמר פתאום וזה די עניין רגיל,
והשאיר אותי לבד עם כל הרוח.
עננים רדפו אחרי לאורך הרחוב
לחסל חשבון.
ברחתי לחפש את המסתור הכי קרוב
לחכות לקיץ ולישון.
עננים הורידו גשם...
הקיץ נגמר פתאום ממש כמו שהתחיל
דפק לי חורף על הדלת
הקיץ נגמר פתאום וזה די עניין רגיל,
ויביא איתו עונה אחרת
עננים הורידו גשם...
