סליחה, סליחה
אני מבטיחה
ששוב אני לא...
אף פעם יותר!
ולא אעליב
ורק אוותר
ולא אכנס לדיברי אחרים
ולא אשכח להכין שיעורים!
וארחץ פנים, ואגיד תודה
ואהיה מותק של ילדה.
אני מבטיחה להיות נבונה
לפחות עד ראש השנה.
אני מבטיח
אם רק אצליח
ששוב אני לא...
אף פעם יותר!
ולא אעליב
ורק אוותר
ולא אמשוך בצמות של מיכל
ולא ארביץ, אם רק אוכל
ולא אזרוק אבנים במנורה
ולא אעשה פרצופים למורה
ולא אעשה דווקא מה שאסור
לפחות עד יום כיפור.
סליחה וסליחה וסליחה וסליחה!
אני מבטיח
אני מבטיחה
אמרתי קודם!!
מה'כפת לך?
תזוזי מכאן!
טיפש שכמותך!
אני צריכה להגיד סליחה,
אני מבטיח!
אני מבטיחה!
סליחה וסליחה וסליחה וסליחה!
