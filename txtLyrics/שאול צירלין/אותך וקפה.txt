זה מתחיל אחר צהרים בטוב
והערב נעים ומגרה
כשהלילה כולו אהבה
ואחריו הבוקר נורא יפה
כל מה שאני רוצה אחרי כל אלה זה..
אותך.. וקפה
וכשהשעות נמסות בשמיכת הפוך
והמלים שורטות והכל הפוך
כשלרגעים לבנו לא הולם כאחד
והעולם כל כך רפה
מאוד אני רוצה אותך
רוצה אותך... וקפה
בשתיקות מהירות בחיוכים מאירים
במילים מרירות המומתקות בשירים
במקומות החולי הצועקים כאב
שלא נדע אם נוכל לרפא
כן שם אני רוצה אותך כל כך
אותך ..וקפה
הימים שלנו השעות של הגוף
פרפרים בשמש אהבתנו צוף
כל שתיקה מדברת אלפי מלים
כל כאב קטן כותב שירים
אז אל תאהבי ממרחק
כי אני בבקרים מצפה
וכך אמשיך לאהוב אותך
אותך..וקפה
