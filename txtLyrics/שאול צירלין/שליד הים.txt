הזקנים שעל שפת הים
הם היו כמו כולנו
שיערם שהפך לבן
מספר לשלנו.
הזקנים שעל שפת הים
הם יפים הם יפים
השחפים שאוכלים איתם
גילגולי מלאכים.
הבתים הקרובים לים
טעמו מן המלח
ילדים פעם גרו בם
וכתבו פה בסלע
הבתים הקרובים לים
הם יפים הם יפים
באפור שכסה אותם
כצללי מלאכים.
רחובות ההולכים לים
אהובים על הרוח
אנשים באהבתם
וספסל כדי לנוח.
רחובות ההולכים לים
הם יפים הם יפים
ואורות שיורדים איתם
פנסי מלאכים.
