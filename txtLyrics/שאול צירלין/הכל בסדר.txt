מסתובב כמו כולם במעגל גדולאחד שלא נגמר,
ולא יודע אם אני בכלל בזמן,
בזמן הווה, בזמן עתיד או זמן עבר,
וזה בסדר.
בין מכוניות לסופרמרקטים מהודרים.
בין עגלות ומצרכים ותינוקות מצעקים,
באור לבן באור צהוב
בתוך הבית וברחוב
אני בסדר, הכל בסדר.
עם המשקפיים בלי המשקפיים
מתרחש אותו חלום,
באם אני זוחל או אם אני שביט
באם אני מחר או אם אני היום,
ואם קיים ואם חסר
או עם כזה ועם אחר,
אני בסדר, הכל בסדר.
חוף הים ודיזינגוף
ודרום העיר זה לא רחוק,
שקיעה יומית על כסאות
קשורים בשלט "לא לגנוב",
שומשום על הפיתה
ושעון דופק ביפו בחצות.
בין אני בטוח לאני מתוח
בין אוייבים לחברים
בין המצב הכי רגוע למורט העצבים,
בשירותים ציבוריים ובגנים עירוניים
אני בסדר, הכל בסדר.
חליפה או בגד ים
סביבה טובה ובין כולם,
מילים יפות, שורות טובות
וחיוכים אל העולם.
אם אני נשאר שלם
בסוף היום
אני חושב שזה
בסדר.
אם אני נשאר שלם
בסוף היום,
אני חושב שזה בסדר...
