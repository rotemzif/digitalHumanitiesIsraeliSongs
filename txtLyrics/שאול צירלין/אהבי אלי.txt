נכונות לי מילותייך, ונעים לי צליל קולך.
אהבי אלי, אהבי אלי, גלי נא את ליבך.
ימתקו נשיקותייך, ומחניף אלי גופך.
אהבי אלי, אהבי אלי, חבקיני ביופיך.
דברי אלי שלום, גלי את כל הטוב שבי.
ובסוף היום, קרבי אצל גופי.
היינו כחלום, ואין חוזה, ואין נביא.
יפה לנו האור, ואין בנו סופים.
נכונה אהבתנו, וצחוקנו שדה פרגים.
אהבי אלי, אהבי אלי. בין יום חול, ובין חגים.
בלחייך בא הסומק, כשאלחש לך עינוגים.
אהבי אלי, אהבי אלי, אצבעות ודיגדוגים.
דברי אלי שלום, גלי את כל הטוב שבי.
ובסוף היום, קרבי אצל גופי.
כי יש לנו חלום, ואין חוזה, ואין נביא.
יפה לנו ביחד, ואין לנו סופים.
