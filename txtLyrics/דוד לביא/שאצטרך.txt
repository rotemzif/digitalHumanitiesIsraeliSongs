שאצטרך להתחיל לזכר אותך,
כשאחר יתחיל לגלות אותך, את
פנים ירכיך הרכים מעל לגרב ומתי את צוחקת,
פתוח תמונות ראשונות לחלומותיו בעתיד
ושאצטרך לשכח אותך,
כשאחר יתחיל לזכר אותך,
כשאחרי אחרים יתחילו לגלות.
וחיי ריקים כפרח שמרטו ממנו
את כל העלים של כן, לא, כן , לא כן.
ולהיות לבד הוא להיות במקום
שבו לא היינו יחדו, ולהיות לבד הוא
לשכח שאתה כך: לרצות לשלם בעד שניים
באוטובוס ולנסוע לבד
עכשיו אכסה את המראה כמו תמונותיך
ואשכב לישן. עוף השמים יאכל את בשר שנתי.
הכלבים ילקו
את דמי מבפנים. אין רואים דבר מחוץ.
