שורשי שלי בין סלע לדרדר,
יצמח מהאדמה אל הגבהים.
השמש שלי בין ים לבין מדבר,
תאיר את עיניהם של התועים.
נולדתי כאן, כמו פרח בגן,
ידיים לא תוכלנה לעקור.
נולדתי כאן, כמו צמח קטן,
לשמש, ליופי ולאור.
הנחל שלי בין יובש לשרב
ינבע ממעייני אמונתי,
השקט שלי בין סער לבין קרב
יסלול את נתיבי אהבתי.
נולדתי כאן...
הלילה שלי בין חושך לחלום,
ירגיע את שנתם של הנודדים.
האושר שלי בין דמע לקלון
יסחוף אותנו שוב כילדים.
נולדתי כאן...
