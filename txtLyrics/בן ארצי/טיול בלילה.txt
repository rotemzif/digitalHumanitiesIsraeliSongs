בלילה יצאתי לשוטט כשבבית הכל פתאום התמוטט
מולי נסע איש עם אופניים, היו לי כבר דמעות בעיניים
ראיתי טלפון, היה לי אסימון
אבל את לא נמצאת, את לא נמצאת בזמן האחרון
האיש עם האופניים המשיך להתגלגל, אמר לי תאהב, עניתי שאשתדל
למה הוא נסע כל כך מהר
איך לידי הכל עובר, לידי הכל עובר
פתאום ראיתי איזה איש מפחיד אז שיניתי כיוון ושיניתי תפקיד
דווקא מוצא חן בעיני לשחק זאב בודד, תמיד אני חוזר לתפקיד של הפוחד
פתאום נדלקו שם כמה כוכבים
אבל תפסו אותם כבר כמה אנשים
תמיד אני בסוף מוצא את מי להאשים
בלילה כזה אני נתקף געגועים לקרובים שהפכו לי להיות רחוקים
כבר שתיים בלילה ומסוכן
תגידי מתי תגיעי לכאן, מתי תגיעי לכאן
עם ווקמן וזמר שצורח, בדיאלוג עם העולם הוא מתווכח
התחלתי לבכות על הכביש
חבורה של בנות אמרה שאני רגיש
אני אורח של חושך עוטף, ומתחיל להיות לי קצת כיף
הבוקר התחיל להעיר, אני הליצן של העיר
בבית הכנסת ליד מתחילים לילל
חוזר לי הביתה, תראו כולם אני שר
אני בן אדם מאושר
מאושר מאושר
כל כך הרבה עצב יש בעולם, אבל לרגע אתה מאושר
וכמה בדידות יש בעולם, אבל לרגע מישהו מאושר
וכמה אי צדק יש בעולם, אבל לרגע אפשר להיות מאושר
בסוף אין שם כלום רק חושך גדול, אבל לרגע אתה מאושר
וכמה קלישאות יש לי בשיר, אבל לרגע מאושר
