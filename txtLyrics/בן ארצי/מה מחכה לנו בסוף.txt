מה מחכה לנו בסוף?
מה קורה לנו בסוף?
אהבתנו מתחילה מלאת הבטחות
כל מה שבלתי נמנע
יבוא אותנו לאסוף
אל איפה שהכל חידה
אל איפה שהכל כבר לא
היה שם תאטרון רחוב
קרקס נודד של נשמות
ואיש עם חצוצרה שגם עושה חלומות
רק בפינה הרחוקה
ישבה מגדת עתידות
שבעיניים מביטה
אומרת מה מחכה לך בסוף
מה מחכה לנו בסוף?
יד הופכת לאגרוף
זו אותה היד שאז ליטפה אותי שם ברוך
שיגיע יום חדש
שהשמש הטובה תשרוף
שיהיה נדמה שטוב ממש
גם אם כל זה נועד לחלוף
אני לא יכול שלא לחשוב
מה מחכה לנו בסוף...
