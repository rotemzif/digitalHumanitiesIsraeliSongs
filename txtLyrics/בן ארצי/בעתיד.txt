ובעתיד אתה מישהו אחר
אולי מישהו עם שפם 
או מנהל מפעל גדול
והסירוב שלה היום 
מחר פחות יכאיב
בן נוטה ללכת בדרכי אביו
ובעתיד וודאי תהיה לך משפחה
ותטעה עם ילדייך כמו אביך שטעה
ואישה ותאבד את החירות
שפעם היתה לך סמל לבדידות
ובעתיד תראה שם ילד עם ילקוט
ותזכר בילדותך שעברה כל כך פשוט
ונעורייך המבוזבזים הרחוקים
ולא הפסיכולוג אלא הזמן שפתר לך את הפחדים
ובעתיד תוזמן לכנס מחזורים
והכיתה שלך מאז כולם יהיו מבוגרים
ותזהה איזה פרצוף חצי חידה
האם החבר הטוב שדרככם נפרדו כמו שנפרדים כולם
ובעתיד תהיה שם איזו הלווייה 
על האיש שגידל אותך
אתה תאמר קדיש ותתאפק
ותשאר יתום מאב יתום מאם
ותסתכל אל השמיים ואלוהים לא ירחם
ובעתיד גם ההווה יהיה עבר
ומן הסתם תתגעגע לכל מה שיש עכשיו
אז למה לא תעריך את זה בזמן אמת
איזה מן טבע זה לאהוב משהו רק אחרי שהוא חולף
כי בעתיד אתה מישהו אחר...
