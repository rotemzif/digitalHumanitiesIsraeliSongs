אלוהים, האם אתה רואה אותי
קטן ומבולבל
נתת לי זמן מוגבל להיות כאן
הולך, תועה לי בשבילי החיים
מחפש את מקומי בעולם
ואני כבר יודע שאין אושר מושלם
ובטח בשבילך אני כמו גרגר חול
אלוהים, כמה פחדים זרעת בי
רק תן לי סימן שאני לא משהו מקרי
שיש משמעות
שאני עוד אמשיך לחיות גם אחרי שאמות
אלוהים, האם אתה רואה אותי
בין כל בני האדם
צייר לי במכחולך קווים לדמותם
ובסוף אפול שדוד מכל תלאות היום
ואיך אני אדע
אם כל זה בכלל קרה
או שחלמתי חלום
כי בטח בשבילך אני כמו גרגר חול
אלוהים, שלח לי את זו שתאהב אותי
ותן לי סימן שאני לא משהו מקרי
שיש משמעות
שאני עוד אמשיך לחיות גם אחרי שאמות
אלוהים, האם אתה רואה אותי
קטן ומבולבל
נתת לי זמן מוגבל להיות כאן
