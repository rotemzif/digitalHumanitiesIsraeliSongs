היום הזה יהיה יום עצוב
עבור המון אנשים זה יהיה יום רגיל
השמש תזרח כמו בכל יום
רק משהו יבשר איזה סוף באוויר
חבר יצלצל לספר לחבר
השמועה תחל כבר להתפזר
ומודעות אבל יתלו ברחובות
הרי זהו היום שבו תמות
רכבות יסיעו אנשים ממקום למקום
באופן סמלי הרדיו שבו אהבת לשמוע פתאום יתקלקל
בכל עת שמישהו חוגג מישהו אחר מתאבל
ואני אבקש ממנה חבקי אותי, הכל הולך לי לעזאזל
בעיתונים יבטיחו מטר של מטאורים
אנחנו נצא כדי לראות אותם ולתפוס ריגוש
פתאום כשנצחק נזכר בך ולרגע נבכה
שאתה לא פה איתנו שאתה כבר לא חלק מזה
ורכבות יסיעו אנשים...
ואני אבקש ממנה חבקי אותי
ואני אבקש ממנה חבקי אותי
ואני אבקש ממנה חבקי אותי
הכל הולך לי לעזאזל
היום הזה יהיה יום עצוב
עבור המון אנשים זה יהיה יום רגיל
היום שבו תמות
