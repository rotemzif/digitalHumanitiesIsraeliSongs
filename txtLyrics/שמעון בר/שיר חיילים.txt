לחיילים בחאקי ובחגור
אם במילואים ואם בסדיר
לכל העומדים בכן בשמש ובקור
איך אפשר שלא לשלוח שיר?
למתחפרים בנגב ובצפון
עם אש ברובים ואש בלבבות
יש חשק עצום לצעוק לתוך המיקרופון
ולאמר פשוט "כל הכבוד!"
העם הזה אף פעם לא שוחר לקרב
לא ולא, לא ולא, בטח לא ולא !
אבל כשמוציאים אותו מתוך כליו
הכלים עוד פועלים אצלו
העם הזה יותר מכל רודף שלום
רק שלום, רק שלום ולא אש קרב
העם הזה רודף שלום אך אם אויב שואף ללחום
במקום לרדוף שלום ירדוף אחריו !
לטייסים אי שם שטיפלו חזק
במיגים הסורים בסיטונות
לשיריונאים אשר בחול ובאבק
מחזיקים מורל וכוננות
לצנחנים, לחי"ר ולסיירים
באמבוש או בפטרול המפרך
לחבר'ה במשלטים ת'מסטינגים נרים
ונאמר א'בראבו ועוד איך !
העם הזה אף פעם לא שוחר לקרב... 
לחבר'ה מהג"א עם אולקוס כרגיל
ועם הקרחת המסורתית
שלא שמו דאם אחד על ותק ועל גיל
ופתחו לשכת גיוס פרטית
לאלמונים שבאו בלי צו קריאה
ולכל הכף-למדים שקפצו
עם קיטבג על הבסיס
טפיחת כתף בריאה
ושהמצרים יתפוצצו!
העם הזה אף פעם לא שוחר לקרב...
