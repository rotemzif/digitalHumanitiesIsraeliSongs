תה ואורז יש בסין
לי זה לא איכפת אך
כן איכפת לי מה עושים
שם אנשי אלפתח
כי בסין המחזה
זאת מזמן ידענו
צהובים הם זה לזה
אך מדוע לנו
מה איכפת, אל תשאל
העיקר אצלנו:
אם נשמור על המוראל
הוא ישמור עלינו
אם בגבול הברקס פגום
ודרושה ביקורת
לכל בוקר יש לו אום
ולכל אום יש בורג
אך אם או"ם חומק כמו כלום
כשדרושה תגבורת
אז האו"ם חסר לו אום
או חסר לו בורג
אבו נאצר שוב שכח
לקחים מרים פה
אך אם הוא רוצה כל כך
השכלה מורים פה
להזכיר לו יזדרזו את סיני ועוג'ה
ובהזדמנות הזו
גם את כיס פלוג'ה
במוסקבה שיוויון שורר
יש לי הוכחות פה
אך ישנם שווים יותר
ושווים פחות פה
ולכן אותם נזעיק
ונאמר בינינו
תעשו את הפוילע-שטיק
לא על חשבוננו
בשלום בלי תקלות
נעדיף לבחור כאן
אך מעבר לגבולות
על כל צר נסגור כאן
כי לעם הזה ממול
יש עוד ברצינות פה
חוץ מסבלנות לגבול
גבול לסבלנות פה
