על שלושה דברים עומד העולם:
על הקרקס,
על הפרסום,
והכסף  עולה על כולם!!!
יש הרבה נפלאות בעולם הגדול
מברזיל עד בריסל, מתוניס עד פרס,
אך אין שידמה לעולם הקרקס.
כאן לולין על טרפז, וצב עלי חבל,
וטיפש וחרש מנגנים עלי נבל,
וקוסם כאן מוציא חמיצה מתוך אבן,
ואריה כבקר כאן יאכל לו רק תבן.
ועיור מצייר, ואילם מזמר,
וגדי פה רובץ עם נמר.
יש הרבה נפלאות בעולם הגדול
מיפן עד סודן ומסין עד סיאם,
אך מה הקרקס אם אינך מפורסם?!
פרצופך מתנוסס על כל קיר וכל דלת,
וקוראים בשמך כל זקנה וכל ילד,
ולאן שתלך יפנו לך דרך,
כמו לפני הקיסר יכרעו לך ברך.
ויצביעו ביד, ויאמרו איש לאיש:
הוא הולך, הוא חוצה את הכביש.
יש הרבה אנשים ידועים בעולם
מספרד עד קהיר ומכוש עד קשמיר,
אך מה הפרסום  אם אינך איש עשיר?!
לכסף אין טעם, לכסף אין ריח.
אפשר בו לקנות גם את כל הירח.
תהיה לו לעבד מכור עד אזניים.
מי יתן לי עבדות שכזאת כל יומיים.
הכסף ימוג כעשן ויחלוף.
אז רק כסף, רק כסף תרדוף!
