בכפר קטן על ראש מצפור
נולדה אחת לחופש דרור
שיער יפה לה ושחור
וכולה קורנת אור
וליד המדורה
היא פורמת שיערה
ופותחת בריקוד
לצלילי תופים ועוד
זו באהיאה היפה
כל אחד רוצה אותה
אך ליבה תמיד שמור
רק לאחמד בן מנצור
הוא יביא לה מתנות
תכשיטים ומחרוזות
לאביה כבר גמל
בשישים דבשות גמל
אחמד זה הוא גבר רם
שיער שחור לו ושפם
הוא רוכב על סוס גדול
ואומרים הוא כל יכול
מדהנייה הוא רכב
על סוס יפה זנב
ובדרך אל ביתה
הוא יבוא, ייקח אותה
היא יפה ושמה באהיאה
איתה אהב הוא להזיע
כשהתעלסו הם מול השקיעה
על הגג של בית אביה
הוא איתה כי היא תמה
הוא טעם את טעמה
בלילות חולם דמותה
הוא רוצה להיות איתה
היה בכפר אחד מגעיל
שקראו לו איסמעיל
את באהיאה הוא חטף
ועל סוס שחור הוא עף
אחמד קם פתאום מוקדם
בגופו קפא הדם
את באהיאה לא מצא
לחפש אותה יצא
זו באהיאה היפה
כל אחד רוצה אותה
אך ליבה תמיד שמור
רק לאחמד בן מנצור
הוא מצא פרסה של סוס
ומיד ללא היסוס
זיהה ת'סמל המגעיל
של משפחת איסמעיל
הוא עלה על גב סוסו, שברייה בידו
ורכב מהר כמו טיל לביתו של איסמעיל
הוא פרץ ת'שערים, הפיל את השומרים
פירק בנגיחה את הדלת הקשוחה
"מי הגבר שיבוא וישלוף מולי חרבו
איסמעיל, תבוא לכאן, בוא נראה אותך, שפן"
איסמעיל סגר מיד את דלתו של הממ"ד
ועל באהיאה הוא ויתר כי חייו שווים יותר
היא יפה ושמה באהיאה
בנו ביתם בהרצליה
שם בוילה שתי קומות
הם גידלו חמש בנות
זו משפחת בן מנצור
בקיצור זה הסיפור
אם אמשיך עוד לספר
זה השיר לא יגמר
