אני כזה עתיק, נפל עליי התיק
העולם הממוחשב כבד לי על הגב
מיום שכאן לבית נכנסה המכונה
אני לגור עברתי במחסן שבגינה
הייתה לי משפחה מוצלחת וברוכה
אישה וילדים כאלה משכילים
בחופש הגדול רצו כולם ללמוד
בקורס למחשבים, אני אמרתי "טוב מאוד"
עברו להם חודשיים, קניתי ת'מחשב
הייתי אב נחמד, אוהב ומתחשב
עוד לא חלפו יומיים, החלה התפנית
ואף אחד בבית עליי כבר לא מביט
אני כזה עתיק...
הבן שלי עבר לגור עם העכבר
הוא ממלמל מתוך שינה קודים של תוכנה
ובחצות הליל, בצאת הכוכבים
הבת שלי יוצאת לה לטייל באתרים
מצאה לה שם חבר, פריק למחשבים
והיא כלל לא מבקשת רשות של ההורים
האישה שלי גולשת לה שעות באינטרנט
ואני כבר מתכנן איך להביא לה את הגט
אני כזה עתיק...
יום שישי בערב, קידוש ליד שולחן
לבד עונה "אמן" יפה וגם בזמן
ובליל הסדר מחביא אפיקומן
וגם יודע איפה לחפש אותו בבוא הזמן
לישון לבד זה דווקא די נחמד
וגם למדתי לעשות (ביד)
כביסה, אבק וחלונות (ביד)
לשטוף הרצפות (ביד), להשקות את הגינה (ביד)
ואחר כך לאסוף גם את החרא במלונה
אני כזה עתיק...
