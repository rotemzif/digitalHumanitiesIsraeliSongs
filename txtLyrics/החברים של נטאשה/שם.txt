את יודעת שפעם הייתה בי האש שאת מחפשת
את יודעת שפעם הייתי איתך - שם
רחוק רחוק מעבר לקשת
מעבר ליערות הגשם - שם
מזמן מזמן, עוד לפני שנולדת
עוד כשהיית דולפין -  שם
גם עכשיו, אחרי מאה שנות קוקה קולה
עדיין יש בך משהו משם
היטלר מת, סטאלין מת, ועוד כמה ששכחתי את שמם
ובכל זאת עדיין נשפך כאן דם
שמרי, שמרי על שמלת הכלה שלך
הדם נמשך ללבן של שמלת הכלה שלך
שמרי על המלאכים שעל שמלת הכלה שלך
ובכלל שמרי על עצמך.
