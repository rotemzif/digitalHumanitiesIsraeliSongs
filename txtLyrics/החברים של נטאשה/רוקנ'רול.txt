יש לי אותך בבטן - יש לי אותך בראש
משם לא תצליחי לברוח כך שאין ממה לחשוש
את עושה לי טוב בפנים, את נותנת לי כוח
וכשאת משתלטת עלי זה קצת לא נוח
פתאום את צובטת בלב ומשחררת צעקה
שחרר אותי אני כבר לא שייכת לך!
אז אני חותך אותך ובעצם חותך אותי
אני שותה יין ואת משתכרת - לא אני.
יש לי אותך בבטן ובביטנך יש ילד
הילד של שנינו - המשפחה המושלמת
את שרה לו שיר והוא מחייך כמו מלאך
הילד של שנינו והוא דומה לנו כל כך.
פתאום את צובטת בלב ומשחררת צעקה
שחרר אותי אני כבר לא שייכת לך!
אז אני חותך אותך ובעצם חותך אותי
אני שותה יין ואת משתכרת - לא אני.
