זה לא נעים לשמוע אך יש בי מן הרוע
צד אחד אפל אלים ופרוע
שיושב בפנים ליד האהבה והשקט
ויוצא החוצה כשהחומה מתפרקת.
בגללכם או בגללי הסיבה לא משנה
המפלצת משתוללת היא כבר לא ישנה
היא אוהבת כסף! היא אוהבת מין!
היא אוהבת לאכול היא לא פוחדת להשמין.
בראשית ימי הכח
בסוף ימי השכל
זורחים כוכבי הרוע
והאהבה דועכת
בלי יסורי מצפון בכל מחיר,בכח!
אפשר להבטיח הכל ואחר כך לשכוח.
משתמש במרפק, דורך על הגופות
רק אני והמפלצת בשעותינו היפות.
בראשית ימי הכח...
