מפעם לפעם, חסד וזעם
בי עוברים לחילופין
והיא עודה כמנהגה.
(מפעם לפעם).
הלב דואב ומתאונן,
למעט מרגוע הוא מתחנן.
למה כך עלי נגזר?
היא כועסת, היא צוחקת,
היא דוחה ומרתקת
ותמיד אומרת: "אין דבר".
מפעם לפעם...
לא משנה את מנהגה
ומשגעת היא את דרכה.
למה אין בה רחמים?
נעלבת, מתפייסת,
היא רודה ומתרפסת,
כך נוהגת היא כל הימים.
מפעם לפעם...
אוהב אותה למרות הכל
וקשה לי עוד לסבול.
לי הגידו מה יהיה?
פעם כך ופעם כך,
העניין כבר מסובך.
איך הוא ייגמר ומה יקרה?
מפעם לפעם...
