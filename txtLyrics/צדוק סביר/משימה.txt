אם אתה קם
לא לפה, לא לשם,
לך לטבע 
אולי תהיה חכם.
איך חושב הצב השובב
לאהוב, למרות כל הגב?
חוץ מגב יש לצב וו
ששולט במצב.
כי יש לו משימה
יש לו משימה
יש לו מעט שלווה
והמון תקווה.
אז אם תהיה שוב מאוכזב,
תיזכר בצב
הוא שומר על הקו
ועכשיו הוא אב ועוד מעט – סב.
אם לא תוכל
ותהיה שוב אומלל,
לך לרפת, אולי גם שם לא קל.
פעם בא לו פר אל העיר
ורצה ב"צוותא" לשיר.
שם לא שמעו על פר שר,
רץ הפר לזמיר.
כי לו יש משימה
יש לו משימה
יש לו מעט שלווה
והמון תקווה.
אז כשאולי תרצה לשוב
ולהיות עצוב,
זכור ת' פר מהשיר:
הוא היום סולן בצוות אוויר.
מה שהיה אסון איום,
מי זוכר היום?
גם היום יש מכה
שתפרח ותשכח כמו חלום.
שלום.
