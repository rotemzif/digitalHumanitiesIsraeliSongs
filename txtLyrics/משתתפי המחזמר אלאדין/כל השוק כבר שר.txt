כל השוק כבר שר
כמה טוב להיות חופשי
ומ-או-שר!
אם השמש בשמיים 
והלב שלך עוד שר
אז תהיה מאושר!
תפוחים אדמדמים
מחייכים על הדוכן
וקורצים לענבים
שרוקדים על השולחן
מלח, פילפל, אורז
קמח, דבש וקינמון
חרובים וכד של סולת
ולימון כמו יהלום
כל השוק כבר שר...
מהבוקר עד הערב
שוק הומה, תוסס, גועש
כובע, נעל, שרוך וגרב
יש גם שישליק על האש
גרעינים מלוא חופניים
חמוצים ומתוקים
תן לי ביס! תן לי שניים!
אגוזים וצימוקים
כל השוק כבר שר...
