אני חייב להקדים ולומר
שאיחרתי את המועד.
הגוף שלה היה עדיין חם
אבל אני כבר הייתי איש בודד.
זה לא חדש אצלי. אני רגיל לאחר.
הפעם כשהגעתי היא עוד חיה.
היא חיה עם מישהו אחר.
הם שכרו דירה בדמי מפתח שזועקים מן האדמה
קומה ראשונה על עמודים
ומין בטוח, כולל הרדמה. למה מה?
אל תגיד מה יהיה
אל תגיד לי איך יהיה
אל תגיד לי שיהיה
ואוו טוב לי
פעם עברתי שם וראיתי לפי הכביסה
שיש לה כבר שני ילדים לפחות
ועדיין אותה גזרה.
אפשר לחשוב שזה אכפת לי,
אבל בכל זאת שמתי לב
כי אם אני זוכר נכון
את המין איתה אני עוד אוהב.
לפחות בתוך הראש שלי
היה שם משהו יוצא מהכלל
אפילו שהיא חיה כבר
עם גבר אחר ואולי אפילו בגלל.
אל תגיד לי....
יום אחד פתחתי עיתון שכבר נסגר
בספורט היה כתוב שההר הוליד עכבר
או שהפיל הטיל ביצה או שהטיל
הפיל ביצה, או השד יודע מה
אין ספק בכלל שהייתי מהורהר,
בכל אופן כשנתקלתי בה שמעתי צחוק מוכר
מה זה שמחתי הייתי מאושר.
מוזר, כשהייתי איתה, אם בכלל הייתי
מה זה בכיתי, מזל שזה נגמר.
מזל שזה נגמר
אל תגיד לי...
