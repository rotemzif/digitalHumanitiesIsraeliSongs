יחסי הציבור של המוות
הלכו מדחי אל דחי
בערים אחדות קיבלו את פניו
בשנאה ואפילו בבכי
בכיכר הגדולה דרשו אלפים
להטיל את המוות כעונש,
במניות שערי השמיים
נרשמה ירידה גם החודש
יחסי הציבור של המוות
הטיחו אשמה בתקשורת
והמוות עצמו נהם ורטן
כמו אחד שמגיב לביקורת
הוא שפך את ליבו באוזני הקילשון
ומשך בזקנו של התיש
חריקות שערי השמיים
נרשמו באיזמל על השיש
החיים הם כמה רגעים,
ממתקים חטאים בתפזורת
והמוות ארוך ונעים,
ארוך ונעים
יחסי הציבור של המוות
החליפו גישה במפתיע
והמוות גילה את פניו בציבור
הצטלם והחל להופיע
בכיכר הגדולה ציירו סיסמאות
שהכריזו "המוות הוא חופש"
במניות שערי השמיים
נרשמה ירידה גם החודש
החיים הם כמה רגעים...
