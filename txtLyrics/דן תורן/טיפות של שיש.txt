דגים תלויים לייבוש במרפסת
ואת מניחה את גופך על ספה
האמן שמולך מסיים את הפסל
וטיפות של שיש פוגעות ברצפה
המים זורמים אל מחוץ לאמבטיה
בועות הסבון בנקודות התורפה
המגבת תלויה ברישול על כתפיך
וטיפות של שיש פוגעות ברצפה
ואני מתקרב אל הדלת
לשים לך שורה מבולבלת
וצרור נרקיסים
לא אותי את רוצה
אם אותי את שואלת
את עצמך את רוצה
להקסים
כשאת פסל את בטח מושלמת
הייתי נותן ליופייך שיקפא
הדגים שלך מתו ואת מתעלמת
וטיפות של שיש פוגעות ברצפה
ואני מתקרב אל הדלת
לשים לך שורה מבולבלת
וצרור נרקיסים
לא אותי את רוצה
אם אותי את שואלת
את עצמך את רוצה
להקסים
ואת יפה ונואשת
יפה וריקה
כשאני מתקרב יורד עלי גשם
וטיפות של שיש נופלות לרצפה
טיפות של שיש נופלות לרצפה
טיפות של שיש פוגעות ברצפה
