שיר כתבתי למזכרת
לך אישה על אם דרכים 
במבט אחד או שניים
חשנו זאת ללא מילים
על אותו ספסל ישבנו
סיפרנו קורות חיים
סודות צפונים שהסתרנו
גילינו רק במבטים
לא השם
ולא הכתובת
נשארו בי חרוטים
רק דקות איתך ידעתי
היו כנועם הצלילים
אין לי דרך להגיע
אל אותו מבט אוהב
בלילות אני יודע
בדיוק כמוך את הכאב
שיר כתבתי למזכרת
לזכור דמותך בליל אפל
לחוש שוב באותו הרעד
שגרם לי מבטך
את תואמת לי בנפש
להירהורי הנסתרים
ובליבי את הולמת
כאהבה ממעמקים
לא השם
ולא הכתובת
נשארו בי חרוטים
רק דקות איתך ידעתי
היו כנועם הצלילים
אין לי דרך להגיע
אל אותו מבט אוהב
בלילות אני יודע
בדיוק כמוך את הכאב...
