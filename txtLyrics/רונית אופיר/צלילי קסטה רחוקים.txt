פלורידה היתה זורמת יערות אביב
ובמבול צפים שני אנשים זרים
בתוך תיבת סובארו
ופתאום בין הוא לבין אני
פתחה בניגונים
קסטה אכולת געגועים
וכל האז וכל השם זרם עם השירים.
הפלורידה הזאת הפרחונית
לא ראתה אפילו בחלום
דליקת שדה של חרציות
טירוף פרגים של דם וארגמן
שיטה פורחת זהובה
שמשגעת אפלולית פרדס זקן
ושכוח אל בקצה המושבה
הבית זה מקום
שאם אתה חייב לשוב אליו
תמיד פתוחה בו דלת לקראתך
שירים הם לפעמים
האהבה האחרונה
לבית שרחק.
עכשיו שם בטח לילה
פנסי הוויה-מאריס
נדלקים לאורך כביש החוף
הדיונות מחשיכות
חבלי כביסה תופחים
ברוח ים מלוחה
אמא שלי אמרה לי:
ילד כשתהיה רחוק שם לבדך,
החברים הכי טובים שלך יהיו געגועיך.
תשים עכשיו קסטה
שנגמע את סם המנגינות
מתוק ומר
הבית זה מקום
שאם אתה צריך לשוב אליו
תמיד פתוחה בו דלת לקראתך
שירים הם לפעמים האהבה
האחרונה לבית שרחק.
הבית זה מקום
שאם אתה חייב לשוב אליו
תמיד פתוחה בו דלת לקראתך
שירים הם לפעמים
האהבה האחרונה
לבית שרחק.
