מה שנשאר לי זהו דף יחיד בספר הדברים 
או סתם עלה אחד נידף של שיר ביער השירים.
מה שנשאר לי, לאחר כל השנים, זו רק שורה 
אותה שמרתי בשבילך, שורה אחת בלתי גמורה.
מה שנשאר לי זו תקווה שיום אחד אתה תבוא 
וחרישי, באהבה, תגיד לי שתי מילים טובות.
ובין אתה לבין אני 
כמו נרות על שולחני - 
שני ספלוני קפה קטנים 
ושני קמטים על הפנים. 
ולי אפילו לא אכפת 
אם יישאר עוד צליל אחד 
או תישאר איזו מילה 
שלא תוגד עוד לעולם.
מה שנשאר לי זו אולי שורה אחת 
של שיר, מילה ואהבה שלא כבתה וגם אתה.
מה שנשאר לי זה אתה עם כל הטוב וכל הרע, 
זהו האושר הקטן שיישאר גם אחרי.
ולי אפילו לא אכפת 
אם יישאר עוד צליל אחד 
או תישאר איזו מילה 
שלא תוגד עוד לעולם.
ובין אתה לבין אני 
כמו נרות על שולחני - 
שני ספלוני קפה קטנים 
ושני קמטים על הפנים. 
