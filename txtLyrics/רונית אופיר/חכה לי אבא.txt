כאילו שמעתי אותו אומר:
חכה לי, אבא, שלשת ימים
אלכה אל אחד ההרים
ואשתחווה ואשובה.
אביא כל מה שאוכל לאגר
אחר כך אחזר.
פענח אותי באור
דע שרציתי בלעדיך לעלות
במעלה ההר. לשוב אליך
גבר מוכן.
ומה שקרה אתה יודע
שהיה מאחר.
קבל אותי אבא לא גמור
אמץ אותי מאוד ללב
אל תתבייש לבכות
למד לחכות.
שמעתי אותו אומר
רק שלשת ימים
אלכה לי אל ארץ המוריה
אל אחד ההרים הרמים
אל אחד
ההרים
אל אחד
אל
ואשתחווה
ואשובה.
