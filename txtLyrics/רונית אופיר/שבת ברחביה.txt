ראיתי צל עובר,
נמוג אל החצר.
ושקט השתרר,
בשכונה הירוקה.
באה שבת,
הגיחה אט, אט.
והסמטה ניצבת ריקה.
מצוהר, מאשנב,
על פמוטות זהב,
נרות באור שנהב,
העלו את נגוהם.
שיר הללויה,
תפילה והודיה,
מרחביה עלו אי שם.
ביקשתי לי סגולה,
ביקשתי לי שוב מנוחה,
ביקשתי לי גם נחלה לנפשי.
מצאתי סגולה.
וגם מנוחה.
וגם נחלה להניח ראשי.
שבת שלום.
שבת שלום.
שבת שלום אלי.
שבת שלום.
שבת שלום.
תהייה לך ולך וגם לי.
אימי, כעת חיה,
חוזרת לתחייה.
בתוך ההוויה,
מדליקה נרות בלאט.
אבי שנמוג,
חוזר שוב לחגוג.
משמיע לי ניגון של שבת.
הנה אני איתי,
חוזר אל ילדותי.
חוזר שוב אל ביתי,
בשכונה הירוקה.
ים התפילות.
ניחוח חלות.
הלוואי תינוה שבת מתוקה.
ביקשתי לי סגולה...
שבת שלום...
שבת ברחביה שלי.
