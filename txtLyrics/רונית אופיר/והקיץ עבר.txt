כבר שורקים בחלון התריסים
כבר כביסה מן הגג מכניסים
והאור בשערך פתאום נשבר
והקיץ עבר.
עננים כבר סוגרים רווחים
על הים השחפים נמוכים
וקולך בא מן הים רטוב וקר
והקיץ עבר.
היה קיץ לוהט ויפה
על רחוב ובתי הקפה
היה קיץ צוהל
ארוך ועצל
היה קיץ לוהט ויפה
וזה קיץ חיי
הלוואי-
שיחזור באפריל או במאי...
בירקון כבר שטים ערפילים
וזרועך מתכסה שרוולים
טל כבד על הספסל שבכיכר
והקיץ עבר.
בגינה עץ הפיקוס רועש
רחוב שינקין מחשיך בחמש
קחי צעיף על הכתף והצוואר
והקיץ עבר.
היה קיץ לוהט ויפה...
ופתאום רוח קר, יפתי,
מגרש אותך כבר אל ביתי
והסתיו את היורה לפתע שר
והקיץ עבר.
בשעת ליל, כשגופף לצידי,
את מושכת אלייך סדין
וקרב זכרון דברים וסוף דבר
והקיץ עבר.
היה קיץ לוהט ויפה...
