דגל, נר וגם תפוח,
ובחוץ נושבת רוח,
דף נתלש מתוך הלוח,
עף בסערה.
בית הכנסת כבר פתוח,
באולם ניגון שלוח,
איך נשקוט ואיך ננוח,
בשמחת תורה.
תורה אורה,
תורה אורה,
שאין כמוה לתפילה, לתפארה.
תורת מדרש,
מהר סיני, מן המקדש,
על לשוננו היא כצפיחית בדבש.
בית השואבה בקרת,
עוד מעט שמיני עצרת,
ערבה אל קיר נשברת
ובוכה מרה.
ברחובות המיה גוברת,
הקפה גדולה עוברת
ונוהרת השרשרת,
בשמחת תורה.
תורה אורה...
מה לי אור ומה לי חושך,
מה לי עצב, מה לי אושר,
כסף, פז וגם נחושת,
למן טוב עד רע.
אם אמצא את שעת הכושר,
להגות פסוקים ביושר,
מה לי טוב מזה האושר,
בשמחת תורה.
תורה אורה...
