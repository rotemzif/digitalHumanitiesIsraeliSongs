עיר זרה בי הולכת.
עיר זרה בי מולכת.
לאן, לאן אבוא בך,
בת ניכר רחוקה?
עיר זרה, כבר שלכת.
ואני, איני שייכת.
אורותיך עוד קורצים לי.
ואת יפה  כמו מלכה.
הביתה, געגועיי, הביתה.
די לי מארמונות ונהרות.
כאן סתיו, אך בעירי עוד קיץ.
ותמיד אחזור אל קטיפותייך 
השחורות.
עיר זרה, שוב קוראים לי.
עיר זרה, שוב אומרים לי,
לפרוש, לפרוש כנפיים,
אל נופי ילדותי.
עיר זרה, תבורכי לי.
תוותרי ותסלחי לי.
ודאי עוד אשוב אליך,
אל מחוזות אהבתי.
הביתה, געגועי, הביתה...
עיר זרה, אהובי בך.
עיר זרה, לבבי בך.
העוד שם יחכה לי,
בצאתי את גבולך?
עיר זרה, איך אנוח?
ואני, ליבי קרוע.
את אהוב ליבי שמרי לי,
כי עוד אשוב אל חיקך.
הביתה, געגועי, הביתה...
