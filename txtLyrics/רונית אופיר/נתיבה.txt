היא זמר הפלמ"ח,
היא זמר כל הארץ,
ממשעולי תש"ח
עד בואך הלום.
היא שיר הציונות,
הכפר והתוצרת,
מקרב הראל, קרבות הנגב,
מול הרי אדום,
הרוח שמאז ועד היום.
נתיב הזמר,
זמרת הארץ,
העליה והקליטה והחלום.
נתיב הזמר,
נתיב המדינה,
האדמה, המלחמה והשלום
האדמה, המלחמה והשלום.
היא העברית שלך,
היא העברית שלנו,
משפת אנשי השוק
ועד הפנתיאון
היא הקללה ברחוב
שמלווה אותנו,
היא הבדיחה והחידוד
הנישאים באון
לוחמת וחולמת בגאון.
נתיב הזמר...
ואש בשערה,
ברק לה בעיניים,
עולה כבערה,
כמו שלהבת יה.
היא ארץ ישראל,
ציון וירושלים,
הגיעה ממגש הכסף
כאן, כעת חיה,
נתיבה בן יהודה, אין שניה.
נתיב הזמר...
האדמה, המלחמה והשלום.
