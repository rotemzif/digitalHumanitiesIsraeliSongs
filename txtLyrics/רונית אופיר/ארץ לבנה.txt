שלג צח בירושלים.
שלג רך על הר הבית.
שלג, שלג משמיים,
על בית לחם וחברון.
הינומת כלה חיוורת,
מעל צפת, מעל נצרת.
מלמלה על ים כינרת.
כתר נח על החרמון.
ארץ לבנה,
פעם בשנה.
והלב עוטף בעננה.
היי יונה שלוגת כנפיים,
הנושאת ענף עץ זית,
עיט, עיט על הרייך,
עופי, נוסי, בחוגה.
יונתי מחוד השלח.
ומאבן כף הקלע,
עופי אל חגווי הסלע.
ואל סתר מדרגה.
ארץ לבנה,
פעם בשנה.
והלב עוטף בעננה.
מה פועם בי? מה הולם בי?
ילד קט, קטן, חולם בי.
בתוכי מכה עם חורף,
על כול ענבלי הלב.
הוא נושם בי ונוהם בי.
מחשבות ילדות רוקם בי.
מפנים וגם מעורף,
שלג את חיי עוטף.
ארץ לבנה,
פעם בשנה.
והלב עוטף בעננה.
