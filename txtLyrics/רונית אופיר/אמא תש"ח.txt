אמא תש"ח שלי,
אמא תש"ח,
נולדה בפולין,
בראשית המאה שעברה.
אמא תש"ח שלי,
שמה יתברך,
ברחה מן התופת,
ברחה מימי הגזרה.
ועלתה חלוצה משוחררת
ובנתה מדינה לתפארת
ובתוכה משפחה קטנטנה,
בימי מלחמה ראשונה.
אמא תש"ח שלי,
אמא תש"ח,
איתך ואליך,
אותך לעולם לא אשכח.
אמא תש"ח שלי,
אמא תש"ח,
ילדה שני בנים,
במחסור, ביתמות עגומה.
אמא תש"ח שלי,
כאן במזרח,
הייתה כמו הרוח,
בימי עצמאות ותקומה.
כמו הדגל על תורן גבוה
ומנורת הקנים והטוהר,
כמו עלי הזיתים שסביבה,
אימא אם רחומה וטובה.
אמא תש"ח שלי...
אמא תש"ח שלי,
אמא תש"ח,
עמדה בגבורה,
במשימות החיים, כל כולן.
אמא תש"ח שלי,
נפש מלאך,
השאירה לי ארץ,
השאירה לי בית מוגן.
וכשתם לה אחרון אביביה,
בראשית שנת תשעים לחייה,
ביום ה' באייר הסמלי,
התייתמתי מאמא שלי.
אמא תש"ח שלי...
