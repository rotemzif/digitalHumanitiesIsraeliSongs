השקדייה הכי יפה בארץ,
פורחת שוב בעמק איילון,
היא מלכתי שלי, היא המוכתרת,
ברכת הדרך, לי היא, לשלום.
בתפארתה ניצבת היא מנגד,
בשמלתה שאין באף בוטיק.
ובפריה אוצרת דבש ומגד,
נחיל דבורים מפריחתה ממתיק.
השקדייה הכי יפה בארץ,
הכי ורודה, הכי, הכי שלי.
השקדייה הכי יפה בארץ,
בט"ו בשבט פורחת בשבילי.
השקדייה הכי יפה בארץ,
נוצרת סיפוריה בליבה. 
בחורף עצובה היא וסוערת,
חיים שלמים יוצרת בקרבה.
שמלת תשבץ רוקמת בין בדיה,
בשש,כרפס,קטיפה וארגמן.
הנה בגשם באו דמעותיה,
למחות את מגעה של יד הזמן.
השקדייה הכי יפה בארץ,
הכי ורודה, הכי, הכי שלי.
השקדייה הכי יפה בארץ,
בט"ו בשבט פורחת בשבילי.
השקדייה הכי יפה בארץ,
פורחת שוב בעמק איילון,
היא מלכתי שלי, היא המוכתרת,
ברכת הדרך, לי היא, לשלום.
