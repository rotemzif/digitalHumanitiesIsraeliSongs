הכפר ישן הרים צופים מנגד,
וכרם הזיתים מכסיף סודות,
ילל התן עולה בהד השקט,
ובשדה השיבולים חולמות.
הטף ישן בבית הרוגע,
כי משמרות הוצבו על חלומו,
הברוש מעל נוגע לא נוגע,
כמפלל על בית ושלומו.
בלילה, בלילה, בנום כל הכפר,
אנחנו עומדים על המשמר,
על גן ועל פרי, על צאן ומכונה,
חולית השומרים נכונה.
וכי תבוא שעה ויעל עיט
ויד אויב אל היקר תושט,
חומה אנחנו על חומת הבית,
וכל אשר יגע בה ויאבד.
הכל ישן, בשיבולים הקמח,
בענפים הפרי בלאט מבשיל,
אנחנו שזרענו כאן בדמע,
רוצים לקצור ברנן ובגיל.
בלילה, בלילה, בנום כל הכפר...
ואם ביום מן השדה נביאה
ברכת תנובה לאוסם ואמבר
הנה בליל, עת חשכה תגיח,
וחמושים נצא אל המשמר.
לבל האש תאחז שולי שדנו,
למען עץ גידלנו בכאב,
למען נהרת פני ילדינו,
למען כל שהרה ילבלב.
בלילה, בלילה, בנום כל הכפר...
