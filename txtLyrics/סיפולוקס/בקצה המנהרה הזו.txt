בקצה המנהרה הזו אני מוצא את עצמי בודד 
כי בקצה המנהרה הזו חוויתי רק כאב. 
חברים נעלמו לי בה, בסופה של המלחמה 
בקצה המנהרה  האור כבר לא דולק. 
בקצה המנהרה הזו ביקשתי את ידך 
ובקצה המנהרה הזו נשארת לך לבדך.
חברים שהיו לי שם, חברים שלא חזרו משם
בקצה המנהרה האור שלך דועך. 
וכמה שרציתי לשכוח מהכול וכמה שקיוויתי 
לראות אותך שוב מעבר להרי החול. 
בקצה המנהרה הזו אני מוצא את עצמי שותק
בקצה המנהרה הזו כבר לא יודע מי צודק. 
מנהרה כזו שאת סופה כבר לא רואים
חושב כאן שוב עליך, חושב על – אלוהים. 
וכמה שרציתי לשכוח מהכול וכמה שקיוויתי 
לראות אותך שוב מעבר להרי החול. 
וכמה שרציתי לשכוח מהכול וכמה שקיוויתי 
לראות אותך שוב מעבר להרי השכול.
