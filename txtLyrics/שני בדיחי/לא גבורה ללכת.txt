זאת לא גבורה ללכת 
אהיה לפחדייך שריון 
אלחש לך שגם אני לא יודע 
אם הכל דמיון 
זאת לא חכמה לשכוח 
את הימים ואת האור 
אלחש לך שגם אני לא יודעת 
אם אי פעם נחזור 
אולי כדאי שנדבר 
לא עלי ולא עלייך 
אולי כדאי שנהמר 
על האושר ועל הצחוק 
אולי כדאי שנדבר 
לא על בדידות ולא על יחד 
אולי כדאי שנהמר על החלום 
ועל הפחד 
זאת לא חולשה לבכות 
אהיה לדמעותיך כלי 
אלחש לך שגם אני לא יודעת 
אם הכל אפשרי 
זאת לא חכמה לשכוח 
את הימים ואת האור 
אלחש לך שגם אני לא יודע 
אם אי פעם נחזור
