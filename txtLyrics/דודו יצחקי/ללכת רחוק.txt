זיכרונות אפלים 
על דפים צהובים
של הילד ההוא המפוזר
רצונות מחוקים
חלומות נסתרים
הוא היה עוף מוזר
הוא מתאר איך הכעס 
אוכל מבפנים
ורוצה כבר לראות את האור
הוא נודד ממסתור למסתור
מנסה לצייר לו פנים
הוא מחליט לא לנבול
מדבר על הכול
מקשיב לקולות ורושם
מקפל את הכעס, רחוק בפינה
נרגע ונושם
הוא שופך ת'כאב
לנייר מן הלב
וממציא לעצמו משפחה
משנה הרגלים
ולומד להביע
שורות ארוכות של שמחה 
תמונות מן העבר
עולות לי בהווה
כאב חזק תופס ולא מרפה
אני יודע לכאוב ולסלוח
לכתוב את הכול ולשכוח
אחרי שהעזתי לפתוח
לסגור את הפרק
וללכת רחוק
ומאז התמלאו בכמה יומנים
זיכרונות חדשים וישנים
יש כמה ציורים
בצבעים אחרים
ויש לי פנים
אם הילד ההוא
בעמוד השחור
עדיין מרגיש לא מובן
אני שולף את העט וזורק לו מילה
ממלא את הדף הלבן
תמונות מן העבר
עולות לי בהווה
כאב ישן תופס ולא מרפה
אני יודע לכעוס ולסלוח
לכתוב את הכול ולשכוח
אחרי שהעזתי לפתוח
לסגור את הפרק
וללכת רחוק
