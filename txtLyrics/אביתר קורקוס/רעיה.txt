רעיה,
רציתי שתהיי אם אוהבת
ובלילה תהיי לי מאהבת
כמו פעם תבעירי בי אש של אהבה.
רעיה,
למה סתם בלי סיבה את כועסת
במשפט ומבט את הורסת
לכולם את הטעם הטוב שבחיים.
רעיה
הן רק אתמול עוד אהבנו
וביחד הכל בנינו
ולשנינו עוד פרחי אהבתנו
נכספים הם, כה רכים הם ויפים.
רעיה
מחיינו הסתיו הרחיקי
והשכימי בחיוך ולי השיבי
כמו פעם אהבה.
רעיה
את לפתע עוצמת עינייך
לא שוקלת שנית מילותייך
מתפרצת אחר מתחרטת אך מאוחר.
רעיה
עוד גועש בי אוני כמו נער
אל גנך הוא עורג פיתחי שער
ואמצי אל חיקך את ראשי והתפייסי.
רעיה, הן רק אתמול עוד אהבנו...
