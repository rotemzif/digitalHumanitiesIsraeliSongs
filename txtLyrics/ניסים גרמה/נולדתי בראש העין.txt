נולדתי בראש העין
במחנה האוהלים בחורף קר
גדלתי בראש העין
בכל שבת לאן טיילנו? למבצר
פעם בשבוע היה לנו קולנוע
מטיילים ברוח חולמים על אופנוע
לא תענוג לגדול באוהל קר פרוץ למים
אך בליבי שמורה פינה חמה עדיין
לראש העין של ילדותי
יצאתי מראש העין
מצאתי עבודה היה לי קצת מזל
הרחקתי מראש העין
טיילתי בעולם עם להקת ענבל
איפה לא היינו לונדון, ריו, פאלו אלטו
מבצרים גדולים מזה של אנטיפטרוס
לא תענוג לגדול באוהל קר פרוץ למים
אך בליבי שמורה פינה חמה עדיין
לראש העין של ילדותי
נולדתי בראש העין
הוריי ואחיותיי גרים שם עד היום
כל פעם לראש העין
אני קופץ עם ילדתי לומר שלום
מחייכים אליי כולם: תראו מי בא, ניסים פה
יש חתן תנ"ך צעיר כולם כל-כך גאים בו
לא תענוג לגדול באוהל קר פרוץ למים
אבל איפה אני מרגיש תמיד בבית
בראש העין של ילדותי
לא תענוג לגדול באוהל קר פרוץ למים
אבל איפה אני מרגיש תמיד בבית
בראש העין
בראש העין
בראש העין של ילדותי
