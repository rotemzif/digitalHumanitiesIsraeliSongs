רואה אותה כל בוקר מטיילת בגינה
מסביבה יושבים הם כל חתולי השכונה
מקל בידה ושביס לראשה פוסעת קמעה לספסל
ואומרות הכול הן פניה מוכות הגורל
רציתי לדעת לגעת לשאול אל תפחד יקירי
והזקנה כך אמרה לי אינגלה זה סיפורי
היא מספרת על הבית על ריצה בשדה סביונים
וגם על ילדה מפוחדת בוהה בעשן כבשנים
היא מספרת על הוריה ימי ילדות מאושרים 
וגם על נפש אובדת בתוך מחנה עקורים
עננת היגון מרחפת סביבה ומבטה אפוף מסתורין
בצער גדול מספרת איך אבדו בני חורין
אין לי שם ולא מולדת בוכה ומוציאה ממחטה
לידי הסופה נסחפנו אל תוך שארית הפליטה
היא אומרת לי ילד לא תבין לעולם 
הייתה זאת פלנטה אחרת לא חיו שם בני האדם
אל תשכחו אותנו ילדי למען ידעו הבנים
אל תשכחו אותנו ילדי למען ידעו השנים
