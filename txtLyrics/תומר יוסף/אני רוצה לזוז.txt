לא מפסיק לרקוד, זה לא משאיר לי אף ברירה
אני שומע משהו, רוצה לרקוד הלילה,
לא לחפש יותר מדי, לא מצדדי מאחורי
תתנו לי משהו להרגיש, יהיה פה חם לאלה
תדליק לי משהו, תמזוג, תשפריץ, תקפיץ
אני רוצה שכל מי שנכנס יוציא ת'מיץ
זה לא מספיק שיש לך את החשק לכופף את הברכיים,
להוציא את הידיים מהכיסים אל השמיים 
אז קדימה 1,2,3,4,5,6,7
נראה שזה הולך להיות עניין של דרך קבע
כשכל הגוונים רוקדים באושר על אותו הצבע
כנראה בטבע, וכנראה בתדרים
משהו פה מוציא מאיתנו רק דברים טובים
שמח, קולח, רותח, צומח, שולח, פותח את הראש
אני רוצה לזוז,
רוצה לרקוד הלילה.
כן, אני רוצה לזוז,
לעוף אל תוך הלילה.
לא רוצה לצבא, לא רוצה למלחמה, לא רוצה למשטרה,
אני לא חייל בשביל שלא תבכי לי ילדה.
לא רוצה חיים בעצב,
מעדיף להזיז את התחת ולחיות חיים בקצב
(אבל מה עם הכסף?)
לא רוצה רגשי אשמה, בשביל מה טוב למות
בשביל מה?
טוב לחיות בעד עצמנו טוב לרקוד על שתי רגלינו
טוב זה מה שימרח לי חיוך על השפתיים
טוב זה לקום בבוקר ולפתוח את העיניים
טוב כבר דיברנו יותר מדי.
דברו אלי עם הגוף זה, זה הרבה יותר כדאי,
זה יעשה את כל מה שזה צריך לעשות
אתה תראה את כל מה שאתה צריך לראות
תתקרבי אלי כי אני רוצה לרקוד
אל תפסיקי, ותתני לי קצת מקום כי
אני רוצה לזוז...
נגן לי DJ, תגביר את ה-PA
בלהזיז ת'ישבנים כבר קיבלת BA
שחק במיקסר, סנוור בפליקר
פתח ת'מיקרופון ושחרר לספיקר
אני שולט ברחבת הריקודים כבר 10 שנים
הזזתי ישבנים עם מיקרופון עוד משנות ה-90
כי יש לי קצב פנימי איתו קוצר על מקצבים
כמו שקוצר את העשב
יש לי ים של חרוזים למלא את הכנרת,
לכתוב עוד מחברת, לחרוז לך שרשרת בובה
מתופף מילים עם תומר על סמפלר
משורר משנורר, סטורי טלר
קבצן של חרוזים עם מעיל קרוע
אוסף קצת חיים בין פיגוע לפיגוע
מעשן סמים קלים, הם מקלים לי על הרוח
רוקד ושר בלי לשאול מדוע
המוזיקה עוטפת אותי, משקפת אותי
מסובבת אותי
מנשבת, אוהבת, יושבת, שואבת
מנהלת אותי
היא אף פעם לא מאכזבת אותי
ההיפך רק מכוונת אותי
מחרמנת אותי, משמנת אותי
המוזיקה מפנקת אותי
הקצב, הסגנון, הבחורות שבמועדון
הבמה, המיקרופון, התהילה, השעון
אז נגן לי DJ תקפיץ לי את הפיוז
תוסיף עוד פלפל
כי אני רוצה זוז
