טעמתי טעמו של פרח מקומי
שהיה יותר זר משהייתי אני
ובטוקיו לא מוזר להיות זר
ולטעום פרח בשבילי זה עניין מוכר
עיר של אורות מחווירה ודועכת
עיר לא נפסקת, סוגרת ומועכת
איך נלקחתי בכזאת קלות
ואיבדתי אחיזה במציאות
איך אומרים ביפנית "אני צריך עזרה"?
אני נופל לזרועותיה של מדרכה
שגם היא לא ממש מחבקת אותך
מה שאני רוצה עכשיו זה לחיות
אין כמו (המדרכות של) יפו בלילות
אולי צריך לדעת איך ליפול ביפן
שאז מגיע אמבולנס לבן ומלוכסן
אנשים במסכות נראים אותו דבר
או שזה רק אני, והכל נגמר
איך אומרים ביפנית "אני צריך עזרה"?
אולי אני אצא מתישהו מהחדר
אולי זה יעבור ואני אהיה בסדר
לקחו לי דגימה מצלילות דעתי
שבלילה תחסר על מיטתי
זה הרעל שהייתי צריך להקיא
כדי לחזור ולהיות חדש ונקי
לא אשכח את טוקיו ואותי
אשוב הביתה, שוב אדע מי אני.
איך אומרים ביפנית "אני צריך עזרה"?
