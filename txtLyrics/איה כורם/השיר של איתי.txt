ככה, כמו שאני, כמו שהבטחתי לעצמי,
אני לוקחת שוב את עצמי בידיים.
ככה, בלי חלומות, בלי טעויות של מתחילות,
בלי ערימות של ציפיות עד השמיים.
ככה, כמו שאני, כמו שהבטחתי לעצמי,
אני לוקחת את העניין ברצינות.
ככה בלי מהומות, בלי להוסיף משמעויות,
אני לא מוותרת על ההזדמנוות.
למה עד שהגעתי, עד שנגעתי,
קצת נעלמתי, קצת השתגעתי?
לא שהייתה לי ברירה,
פשוט ככה יצא...
ככה, איש אמיתי, יצא שנשארת פה איתי,
באיזו קלות שולח ידך ונוגע.
ככה, יצא שאותי, אתה מעלה בחכתך,
לא מעלה בדעתך שאשתגע...
למה עד שהגעתי, עד שנגעתי,
קצת נעלמתי, קצת השתגעתי?
לא שהייתה לי ברירה,
פשוט ככה יצא...
ככה כמו שאתה, ממש כמו בפעם הראשונה,
אני לוקחת עם הכאב והקושי.
ככה כמו שאני כמו שהבטחתי לעצמי
לא לאבד את שפיותי כל פעם שטוב לי...
