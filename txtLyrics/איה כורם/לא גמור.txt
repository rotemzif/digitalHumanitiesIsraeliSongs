אני שוב אטוס אליך ונתחבק בשדה התעופה
שדות תעופה, אתה יודע...
אני שוב אגרור אותך לסרט או נלך להצגה
כי זאת העיר הזאת אתה יודע...
אני שוב אלבש משהו קצר, ונשתכר במסיבה
שנה חדשה אתה יודע...
אני שוב אלחש לך באוזן ונשכב במכונית חונה
ואיפה כל דבר אתה יודע..
בן זונה.
אולי תכתוב מכתב, או תתקשר אלי?
אולי תזכור שיש לי יום הולדת?
אולי תקום עכשיו ותארוז תיק גב?
אני רוצה אותך ומפחדת.
ויש לך מזל שיש פה הפסקת חשמל,
אחרת לא היה לי זמן לחשוב עליך.
עומדת במטבח קטן, אתה עוד שם ואני כאן,
אצלי יורד הערב.
ושוב העיר מוארת בצורה מוגזמת.
והשלג רק לבן לא קר.
ושוב, אני שוב שוכחת שלנו אין כבר שום דבר.
