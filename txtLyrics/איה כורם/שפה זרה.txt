פריז כל כך יפה בזמן הזה של השנה
שנינו מטיילים לא בסמטאות צרות
נעצור לשתות כוס יין במסעדה קטנה
נשב לנוח להביט בנהר ובסירות
כמו תיירים ברומא, ליד המזרקה
אני אזרוק מטבע ואביע משאלה
אם כל מה שאני הרי רוצה זאת נשיקה
אז לא אכפת לי לשלם לירטה בשבילה
דבר אלי שפה זרה, כי עברית אני לא קולטת
תלחש מילים יפות שאינני מבינה
וכמה שיותר רחוק, כי רק ככה אני מרוצה
אהובי היחיד, הבלתי נמצא
שמיים נמתחים מעל צריחים ומרפסות
אני, אתה ואמסטרדם, כולם מעורבבים
אתה תגיד "אני אוהבת אותך" אחרי כמה כוסות
"אז בואי ניפרד ולא נהיה יותר קרובים"
דבר אלי שפה זרה...
וזה יכול להיות בלונדון, יכול להיות יפן
לא נתראה כמעט, או לא נתראה בכלל
להיות נזיר טיבטי או להיות מרמת גן
משאירה מאחורי אהוב בכל נמל
דבר אלי שפה זרה...
