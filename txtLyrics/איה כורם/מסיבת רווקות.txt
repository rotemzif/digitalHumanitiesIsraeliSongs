בלילה שלפני, חלמתי שאני שוכבת עם מישהו אחר, 
אבל את זה לא סיפרתי לבנות, לא סיפרתי לבנות. 
במקום זה צחקתי ואכלתי עוגה 
ושתיתי קצת יין לבן 
במקום זה פתחתי מתנות, פתחתי מתנות. 
וחייכתי כשהביאו לי ספר על סקס 
ושתקתי כשהזכירו פתאום את האקס 
ישבתי שם על השטיח 
וסיפרתי על איך הוא הציע. 
בלילה שלפני, חלמתי שאני שוכבת עם מישהו אחר 
והיה לי טוב מאוד, היה לי טוב מאוד. 
איך התעוררתי שוב רועדת מכוח ומבוכה, 
ולא ידעתי מה לעשות. 
אבל את זה לא סיפרתי לבנות, לא סיפרתי לבנות. 
ואמרתי שאני לא רוצה משהו גדול 
ומדדתי שמלות והפסקתי לאכול, 
עמדתי שם מול המוכרת 
והרגשתי כמו מישהי אחרת. 
הנה היא באה, העונה הלבנה. 
זרי פרחים ועניבות לחליפות, 
ההמחאות, המחמאות העטופות, 
הנשיקות הנרגשות מתחת הינומה, 
עונת החלומות, עונת ההשכמה. 
הנה היא באה. 
והדיג'יאית שמה את השיר שבחרתי 
וכולם נשארו עד מאוד מאוחר, 
בתמונות זה נראה משגע 
ואף אחד עוד לא יודע.
