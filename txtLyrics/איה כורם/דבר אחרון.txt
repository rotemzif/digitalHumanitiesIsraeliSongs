ריח פרי, שהבשיל על העץ ועסיס מטפטף עדנים, 
כמה טעם וריח עצורים בי מאז, ועד לפרטים הקטנים. 
השיער שהצהיב, החיוך שהרחיב והשמש בתוך העיניים, 
קינאתי בך שהלכת יחף ולי כאב בכפות הרגליים. 
שוכבים, מתפקעים בצחוקים חנוקים, על מזרן שעל הרצפה. 
איך מצאנו פתאום את הנחש במקלחת. היה חם ולך לא אכפת 
ומוסיקה מוסיקה מבחוץ או אתה מנגן אני שרה, 
שירים באנגלית, או כל מה שאחליט, או כל מה שנתפס בגיטרה. 
וכבר אין עוד הרבה מה לומר על הקיץ, הקיץ ההוא שהיה. 
צלחות עמוסות בקליפות גרעינים, מאפרים אל כוסות השתייה. 
דיברנו הרבה דיבורים ארוכים, לפעמים לא דיברנו בכלל. 
עקיצות יתושים ועלים יבשים, בקיץ ההוא בערסל. 
ואני זוכרת אותך יחף ושמח, מזמזם בזיוף חינני. 
ביום זו השמש, בלילה - ירח, בזמן שנשאר זו אני, 
כי בכל הסיפור היפה שלך, אני רק איזה פרק קטן, 
אל תיסע מכאן...
