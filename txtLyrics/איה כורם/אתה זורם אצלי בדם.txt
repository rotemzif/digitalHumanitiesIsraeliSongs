אתה זורם אצלי בדם
אתה בתוך העצמות
בלב ובשפתיים
ובכל המקומות
זה מתפשט אצלי בגוף
לוקח מהנשימות
כי אין מי שישווה לך.
אתה מביט לי בעיניים
ויושב לי בגרון
אתה צועק אצלי באוזן
מה נכון ולא נכון
אתה בועט אצלי בבטן
אתה רופא ומחלה
כי אין מי שישווה לך.
להשתעל ולירוק,
להזיע אותך החוצה.
כי לא נשאר מקום יותר בתוך הגוף שלי.
צריך לחתוך אותי עמוק
ולהוציא אותך החוצה.
כי זה גדול עלי
יותר מדי
אפילו בשבילי.
אני ניסיתי כבר לשכוח
ורציתי לשחרר
אבל לא היה בי כוח
להמשיך ולשקר
אתה זורם אצלי בדם
אתה בתוך העצמות
כי אין מי שישווה לך.
