עוד יבוא לנו בוקר, מתוך הסדינים
יעלה שוב ריחו של הגוף.
יצחקו צהריים חזק בפנים
וצחוקם מסנוור וחצוף.
עוד ירד לנו חושך, מבלי שנרגיש
ידלקו פנסים ראשונים.
והלילה יבוא ויפול על הכביש
וילחש בשמות נכונים.
זה שיר אהבה פשוט,
פשוט שיר אהבה
ללילה בקיץ,
לרוח טובה.
זה שיר אהבה פשוט,
פשוט שיר אהבה
ללילה בקיץ.
עוד יגיעו שעות מתוקות במרפסת
שלא נזקקות למילים.
עוד יצאו שבתות בשלווה ובחסד,
ברשרוש העדין בעלים.
יערכו צלחות וכלים על שולחן,
ארוחות יתבשלו בסירים,
ואתה גם תבוא ותשב איתי כאן,
אני לא אצטרך עוד שירים.
זה שיר אהבה פשוט...
עוד ינוח העט, תסגר המחברת,
רק לצאת ולנשום קצת אוויר.
הרחובות שוממים, השעה מאוחרת,
רק אני והלילה בעיר.
זה שיר אהבה פשוט...
