כל מטוסינו שבו בשלום לבסיסם
מזג האויר מחר יהיה שוב חם
זהו סוף החדשות וזאת השעה
נעבור לתוכניות ולפרסומת תחילה
פרסומת תחילה
בטח השכימו עם אור ראשון, אור ראשון
כולם בטוחים, לא זוכרים שרצו עוד לישון
ישבו בתדריך, מכוונים שעונים
מזנקים למטוס, הנה כבר העננים
מעניין אם היו עיכובים או דחיות
מזג אויר או סתם תקלות
מי היה המוביל, איך עברה הגיחה
והאם זה יועיל לשקט בגזרה
כל מטוסינו...
בטח החבר'ה עכשיו עוד יושבים בתחקיר
יושבים ומותחים את הזמן איך שהוא באויר
יושבים ובודקים כל דקה, כל דקה
איך עבד המכ"מ, איך פגעו במטרה
אולי בזכות אותן הגיחות
נשמע ברדיו בראש החדשות
בארץ מה קורה, איך החצב
עפות סנוניות באויר, מסתבר שכבר סתיו
כל מטוסינו...
