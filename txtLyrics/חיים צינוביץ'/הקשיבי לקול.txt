הקשיבי לקול ואולי תזכרי
הן זמן רב לא באתי אני או שירי
הקשיבי אך אל נא תזילי דמעות
לא כך את פנייך ביקשתי לראות
נתתי לך כל שביקשת שאתן
את כל שימחתי את השחוק והחן
את קול הבכי את כל הדמעות
נתתי באלם עטוף בנשיקות
נתתי לך שם ונתתי פרחים
נתתי זהב, אבנים ופנינים
נתתי לך גבול והנפתי דגלך
נתתי הכל בשבילי, בשבילך
נתתי לך את תקותי הכנה
נתתי לך דם והרבה נשמה
נותרתי בלי כל ולבוש בבלויים
כל מה שנתתי לך לקחו אחרים
הקשיבי לקול ואולי תזכרי
הן זמן רב לא באתי אני או שירי
אני הוא אחרון בנייך האובדים
כל מה שנתתי לך לקחו אחרים
