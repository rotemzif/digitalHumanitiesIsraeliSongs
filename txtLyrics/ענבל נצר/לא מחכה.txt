לא. לא, אני לא מחכה
סתם הסתכלתי לכביש
איש לא נתפס בחכה שלי.
לא. לא, אני לא מחכה
סתם עוד מבט לחלון
לא נעמדתי כאן, סתם מבט.
מחצית השעה נהיית עגולה
לי זה לא איכפת, הרי אני רגילה
תבוא כשתבוא
מה זה משנה אם תתקשר או לא
לא, אני לא מחכה
קח את הזמן אם תרצה
המחוג כבר חוצה עוד ספרה
לא. לא, אני לא מחכה
סתם הסתכלתי לכביש
איש לא נתפס בחכה שלי.
לא. לא, אני לא מבינה
אף מכונית לא חונה
אין אף אור בגינה, אין סימן
איך עוד לא הגעת לכאן
והזמן לא עוצר
אתה מאחר.
