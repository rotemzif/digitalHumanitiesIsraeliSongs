הרופא הודיע בת הורי בכו מהתרגשות
קנו מיטה ורודה שמלה ורודה ועגלה ורודה
לגן שלחו אותי עם סרטים וקוקיות
שחקתי רק עם הבנים וגם החטפתי קצת מכות
בבית הספר הבנות התגנדרו בשמלמלות
אני לבשתי מכנסיים וגזרתי ת'צמות
הן ריחפו להן בעדינות בסטודיו לבלט
ואני בחוג לג'ודו התקדמתי באמת
אני בת בן
זאת אומרת אני בת שהיא קצת בן
אני בת בן
אם תשאלו אותי זה בטח משתלם
בלימודים הייתי די בסדר חוץ מבספרות
אבל אף אחד לא השתווה אלי בהתעמלות
אני קפצתי וירקתי גם טיפסתי על עצים
והרגלים או בגבס או עם סימנים כחולים
אני בת בן...
לא היתה לי שום ברבי לא ניגנתי כינור
אני שיחקתי כדורגל ורכבתי על חמור
בפורים אני כמו בת בן אמיתית ובנפשה
לא מלכת אסתר הייתי אלא באטמן בלי בושה
אני בת בן
זאת אומרת אני בת שהיא קצת בן
אני בת בן
אם תשאלו אותי זה בטח משתלם
אני בת בן
כשמתחשק לי אני בת ולפעמים קצת בן
