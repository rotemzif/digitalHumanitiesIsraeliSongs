אני מרחפת,
אני עפה, אבל לאן?
הכל נראה מכאן כל כך קטן,
וואו! אני לא מאמינה!
הכל נראה כמו תמונה קטנה.
מה זה שם למטה?
אולי זו מלטה,
ואולי זו פקיסטאן,
אולי טיוואן ואולי יפן,
שרק לא אנחת פתאום בקזחסטאן...
מה זה שם למעלה?.
אני מרחפת,
אני עפה, אבל לאן?
הכל נראה מכאן כל כך קטן.
זוהי האיטי,
אף פעם לא הייתי בהאיטי,
אולי טעיתי וזאת בכלל טהיטי?
יכול להיות שזה האי הבריטי...
אני מרחפת,
אני עפה, אבל לאן?.
מסביבי כוכבים נוצצים וקורצים,
כוכבים זהובים,
בצבעים מרהיבים,
לפעמים הם בוכים, לפעמים הם צונחים,
לפעמים הם הופכים לאלפי מלאכים,
מאירים וכבים,
וחולפים ושבים.
אני מרחפת,
אני עפה, אבל לאן?.
הכל נראה מכאן כל כך קטן,
ממש מעל העננים,
הייתם מאמינים?
אני רואה אנשים הפוכים ושפוכים,
ושם - איטליה,
והיא נראית למי שעף,
נראית ממש כמו מגף.
אני מרחפת,
ושתדעו לכם כולכם,
שהעולם בכלל
מטריף ומהמם!
מסביבי כוכבים נוצצים וקורצים,
כוכבים זהובים,
בצבעים מרהיבים.
לפעמים הם בוכים,
לפעמים הם צונחים,
לפעמים הם הופכים לאלפי מלאכים,
מאירים וכבים,
וחולפים ושבים,
אני מרחפת,
ושתדעו לכם כולכם,
שהעולם בכלל,
מטריף ומהמם!
