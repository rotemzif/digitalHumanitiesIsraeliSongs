עד מיליון בקלות היא סופרת
ושמלה לשבת היא תופרת
לראשי זר פרחים היא שוזרת
ואם יש בעיה, היא פותרת.
כי אמא שלי, כי אמא שלי
היא אמא הכי נהדרת
את אמא שלי, את אמא שלי
לעולם לא אחליף באחרת.
אם סיפרתי בדיחה, היא צוחקת
ואם יש לי שגיאה, היא מוחקת
אם זולגות הדמעות, היא נושקת
ואם קר לי פתאום, היא מחבקת.
כי אמא שלי...
אם אקרא לה פתאום, היא שומעת,
כל דבר בעולם היא יודעת
שתי צמות ארוכות לי קולעת
ובקצב השיר מתנועעת.
כי אמא שלי...
כשאני חרוצה היא פורחת,
לאפות לי עוגה היא טורחת
לפעמים, לפעמים, היא רותחת
אך תמיד, אך תמיד היא סולחת.
כי אמא שלי...
