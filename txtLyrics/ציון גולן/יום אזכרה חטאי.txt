יום אזכרה חטאי אני אתחרטה
אודה עלי פשעי ואל נא אחטא
אנה אני אברח ואן אמלטה
נדדה שנת עיני ונפשי נקטה
אש הנדוד בער וליבי להטה:
בוגד מחרחר ריב כבוש את ריבך
תרבה תלונתך ותקשה ליבך
אקרא לאל עליון ישבר חרבך
אלי ומבטחי אני נשען בך
הצל יחידתי ואותי מלטה:
שדי ענני נא ונפשי חלצה
כי הנדוד ארך וזקנה קפצה
בית קדשך נחרב וחומה נפרצה
גלה לקץ סתום נפוצות קבצה
עידן ועידנין פלג עידן מטא:
האר אפלתי ורפא מחלי
ושלח מבשר טוב לבשר מקהלי
ובנה דביר קדשי ויסד היכלי
הצמח לבן דוד ויבוא גואלי
אלי עיר ירושלם בצדק ישפטה:
