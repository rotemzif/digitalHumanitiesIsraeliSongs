כבר ארבעה דורות שבים למקורות
מהם ינקו אבות לפני אלפיים שנות
אל המקום אשר הוביל האלוהים
את אברהם אבינו היישר מאור כשדים
באנו אל הכפרים ישבנו בערים   
שכם הטנו יחד נטל להרים  
חרשנו השדות סללנו הכבישים  
וברובה אחזנו להניס פולשים
לא בקשנו לנו גן ולא מספר לבן
רק חלקת אדמה וגשם מענן
שיהיה לברכה באדמת ישראל
וכל השאר יגיע בעזרת האל
גרנו באוהלים טובי לב ושמחים
שפע אז לא היה והתנאים קשים
היום ברוך השם כולם מסודרים
כל טוב השם עמנו דבר לא חסרים
עברנו מלחמות היו גם משברים
למדנו גם מעט מנהג של אחרים
אבל למרות הכל עם כל החידושים
שומרים ניגון של אבא ועל השורשים
כן עוד נוסיף לבנות בארץ האבות
היא לנו יחידה ואין לה עוד אחות
בה במהרה יוסיף יתן האלוהים
שלום עם בני דודנו ואחוות אחים
שבנו שבנו הבנים והבנות
שבנו כולנו לארץ האבות
אף כי עברנו מכשולים הרבה צרות
התגברנו ואף נמשיך לבנות
