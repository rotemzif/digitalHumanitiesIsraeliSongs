למה תמיד כותבים רק על העמק והחולה?
למה לא כותבים אף פעם על מטולה?
הלא בכל ארץ ישראל אין מושבה כזאת, בכלל.
למה זה לא תבואו לבקר אצלנו במטולה?
הלא יש לנו דברים יותר יפים מה שבעפולה.
בחוץ לארץ כפר כזה היה הופך
למרכז תיירות, מזמן.
יש אצלנו זקן אחד, יש לו אולי תישעים
בריא כמו שור, ביד אחת מרים שלושה חרשים
אבל כשהם צועקים 'תוריד אותנו'
הוא לא שומע שום דבר, לגמרי.
יש לנו נפח אחד עיוור גמור בחושך,
עשה לפרד של בבאיוב שן זהב מנחושת.
קשה למצוא היום בעל מלאכה
שאפשר לסמוך עליו, לגמרי. לחלוטין.
אבל דבר אחד אתם מוכרחים לראות במטולה:
אחת שיש לה שני בנים אבל היא עוד בתולה
ויש לנו ברז אחד מזמן התורכים
שלא נוזל עד היום הזה.
יש לנו מורה שבמקום 'אבל' אומר הוא 'ברם'
ובמכולת יש משקל של קילו ששוקל מאתיים גרם
חוץ מזה מזג האוויר אצלנו יוצא מן הכלל
וגם בריא מאוד
בעיקר לחולים שיש להם אסתמא
או כל מחלה אחרת הבאה בחשבון.
לפרידמן יש אקדח שיורה וגם פוגע
פגע באחיו ובסוסתו ובאישתו ושני הוריה
ובכלל כל בני מטולה יורים אל השערה,
לא יחטיאו, לו החרב בידם.
עוד תיראו איזה מושבה תהיה מטולה
ואפילו חיפה ותל אביב יבואו וישקו לה
ואז אתם תיצטערו שלא באתם קודם אלינו ואז יהיה
מאוחר מדי.
