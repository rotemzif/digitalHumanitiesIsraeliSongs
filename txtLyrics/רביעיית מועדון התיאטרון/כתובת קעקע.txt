היה היה מלח עברי
עם כתובת קעקע
ולו היה חזה בריא
עם כתובת קעקע
אך לא כמו כל מלח אחר
עם כתובת קעקע
סתם קשקושים הוא לא צייר
בכתובת קעקע
הוא לא צייר אותות כבוד
וגם לא נחשים
הוא לא צייר שום לבבות
ולא צייר נשים
הוא לא צייר דולפינים
ולא דרקונים סיני
כי הוא היה מלח עברי וציוני מגשים
חרט את הרצל בפרופיל
בכתובת קעקע
חצר תל חי שבגליל
בכתובת קעקע
ואוטוגרף של מר שיטרית
בכתובת קעקע
ומסביב מגן דוד
בכתובת קעקע
שלושה פסוקים מן התנ"ך
רשם בכתב קטן
ופלס מים ואנך
סימלו את הבניין
פתגם הים הוא לחם
חרט הוא על השכם
והחלטות של ישיבות רשם על הישבן
כך נע ונד הוא בעולם
עם כתובת קעקע
עד כי חזר הוא מן הים
עם כתובת קעקע
רצה במכס לעבור
עם כתובת קעקע
פשטו ממנו את העור
עם כתובת קעקע
