אדם הראשון נרדם בלי בושה 
הפסיד אז צלע, הרוויח אישה. 
היום בגלל הצלע הזאת 
שובר הוא לא פעם את כל הצלעות 
כן, כן, כן, כי כעת, 
נגלה את כל האמת: 
ההיסטוריה לא כתבה 
הכל אודות חוה 
הכל אודות חוה 
סיסרא ליעל בא בשדה הקרב, 
הוא מים שאל, היא ענתה לו חלב, 
קרצה: "חבוב, אל נא תפחד!" 
החליקה את ראשו ונתקע היתד 
כן, כן, כן, כי כעת... 
קליאופטרה הצמידה נחש לחזה 
אמר הנחש בחיוך די נבזה: 
"הכשתי רבים בארסי המבורך 
אך אף פעם עוד לא נהניתי כל-כך..." 
כן, כן, כן, כי כעת... 
ז'אן דארק נאנסה למדורות לעלות 
היא אמרה ששמעה בלילה קולות 
סיבת הקולות נתגלתה רק כעת: 
השכנים לא הנמיכו את קול המקלט 
כן, כן, כן, כי כעת... 
מארי אנטואנט נדיבה מאוד 
אמרה: "אם אין לחם יאכלו עוגות" 
על עוגות היא המליצה מתוך אימפולס 
כי הייתה ממשפחת הרוזן דה קפולס-קי! 
כן, כן, כן, כי כעת... 
יקתרינה הייתה קיסרית גדולה 
אבל כמה פחדים מילדות היא סבלה 
וכבר מגיל שנה אחת 
היא פחדה, אוי בוז'ה, לישון לבד! 
כן, כן, כן, כי כעת... 
מרי סטיוארט הייתה מלכה גדולה 
שנודעה גם בשם "המלכה הדגולה" 
אבל כשהיא נכנסה להריון 
באה אורנה פורת במקום חנה מרון 
כן, כן, כן, כי כעת 
נתגלתה כבר כל האמת 
כבר סופר בהרחבה 
הכל אודות חוה, 
הכל, הכל, הכל אודות חוה
