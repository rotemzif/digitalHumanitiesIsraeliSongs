אדון לאון הולך תמיד לבוש בטעם
יפה, הדור ומגוהץ הוא להפליא
כשהוא מוציא את השעון מדי פעם
אז הוא דומה למיניסטר  אנגלי.
כשהוא הולך - לך לך
כך עם מקל
כולם יוצאים - צאים - צאים
אל המרפסות
ולשלומו כל איש ברחוב שואל
אדון לאון לאון
כל הכבוד!
אדון לאון הוא המכובד בשכונתנו
בבנק דיסקונט הוא הפקיד הכי בכיר
בבית כנסת הוא כליל תפארתנו
והוא מכיר גם את כבוד ראש העיר.
כשהוא עולה - לה - לה
אל האוטובוס
גם הנשים - שים - שים
לפניו קמות
הוא מוותר להן מתוך נמוס
אדון לאון לאון
כל הכבוד!
אדון לאון הוא יהלום ירושלים
כל פסח הוא לוחץ ידו של הנשיא
לכל יתום הוא נותן פסטוקיים
גם כבוד הרב כבר אמר לו: מרסי!
כשהוא יוצא - צא - צא
אל הבלקון
כל היונים - נים - נים
אליו עפות
את העציץ משקה הוא בחלון
אדון לאון לאון
כל הכבוד!
אדון לאון הצליח במפעל הפיס
אך את שלושים האלף הוא לא שם בכיס
קודם חילק בבית כנסת אלפיים
רק את השאר אל הבנק הוא הכניס.
כשהוא עובר - בר - בר
כאן במכונית
מתרחבים - בים - בים
הלבבות
וכל אחד בעיר יגיד
אדון לאון לאון
כל הכבוד!
אדון לאון מונה לקונסול קוסטה ריקה
למה יותר מזה אפשר עוד לקוות
כל השכונה מרוב אושר הבריקה
לא קונסול סתם כי אם קונסול כבוד!
אז רבותי - תי - תי
קהל נכבד
אנו ניתן - תן - תן
לכם האות
ואז נשיר כולנו פה אחד:
אדון לאון לאון
כל הכבוד!
