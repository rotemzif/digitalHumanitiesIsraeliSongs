יוהאן סבסטיאן באך היה ידוע כנגן.
יוהאן סבסטיאן באך ניגן, סליחה, על האורגן.
יוהאן סבסטיאן באך היה מלחין פורה מאוד
אחד עשר בנים ותשע בנות.
כל המרבה בבאך
הרי זה משובח.
(לא טעית - זוהי סוויטה!)
פיליפ עמנואל באך הבן היה מלחין מוצלח,
והשני שהצטיין הוא יוהאן כריסטיאן באך.
גם וילהלם פרידמן באך פרט יפה על צ'מבלו,
אולם אומרים שהוא היה קצת ככה טמבלו.
כן, יוהאן פרידמן באך
היה קצת מטומ-באך.
(פוגה, פוגה, פוגה,
במעגל... לשבת, לשבת!)
וכשלבאך סוף-סוף נולד הילד העשרים,
אז אנה מגדלנה
אמרה "מספיק, עד הנה!
אני זמרת. לי נמאס להיות בהריון,
ולא אכפת לי, יוהאן, כלל אם יש לך פסיון".
והוא ענה לה כך:
"הכל תלוי רק בך".
(די די די!
בשום פנים ואופן-באך!)
משפחת באך נודעה כמשפחה של גאונים.
היו בה לפחות שלושים ושניים מלחינים.
למשל:
יוהאנס ברנהארד באך,
וגיאורג כריסטוף באך,
ופייט וקספר באך,
והאנס אמברוזיוס באך,
ויוהאן כריסטוף פרידריך באך,
וקארל פיליפ עמנואל באך.
סבסטיאן, נמאס-טיאן! כבר באסט-יאן! חלאס-טיאן!
הוי אח אח אח!
כמה באך!
(געוואלדי! זה ויוואלדי!)
אלא שלא היה אפילו באך אחד מוצלח,
כי את החיבורים כולם כתבה רק אמא באך.
כן, היא כתבה את כל היצירות בהצלחה,
ורק רשמה אותן על שמות כל בני המשפחה.
כן, אמא באך, רק אמא באך כתבה דברים טובים.
אז למה היא חילקה את הכבוד בין הקרובים?
ולמה היא רשמה על שם הדוד והגיסה?
כי כך יצא לה לשלם פחות מס הכנסה!
