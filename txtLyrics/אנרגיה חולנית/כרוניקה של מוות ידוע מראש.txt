נקודה של אור אחזה בכתמי ירח
החיפוש הרב העמיק אל גבולות הקרח
הפרווה לא היתה מספיקה
הסופה לחשה עוד שריקה.
הוא שכב בגוף מנוקב ודמו קולח
אל שמלת ילדה רדומה ואדום הקרח
וראשם הגאה מתכסה
בלי הטקס ובלי המכסה.
הברקים צילמו את העולם
עם-ענקים חזרו ריקים אל כוכבם
חיל-פרשים בשם הקדושים באו לקחת אתכם
הם רועשים, לא מתרגשים
הם לא בגיל שלכם,
הם לא יודעים לרחם,
הם משתמשים בקולכם
גזר הדין: יום הדין.
כשפקח הבוקר שיכור את עיני הנצח
וראה שם דמות עקובה בעקבות הרצח
הוא חשב בליבו זה מדהים
הגוויה משדרת חיים.
נקודה של אור אחזה בכתמי ירח
החיפוש הרב העמיק אל גבולות הקרח
וכולם אז חשבו זה מדהים
הגוויות משדרות לחיים.
