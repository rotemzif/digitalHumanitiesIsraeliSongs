כולם חכמים כולם
כולם מטפסים בסולם
עושים כסף כולם,
קונים דירות, נוסעים לחו"ל - רואים עולם
כולם חכמים כולם.
בבית הספר מלמדים אותנו שלא לסמוך על המזל
ובזיעת אפך תאכל לחם.
דברי חכמה דברים נבונים, אלא מה?
תלמידים הרבה יש ברוך השם
בתי ספר הרבה - אין.
למה? - אין תקציב
מה עושים? - מפעל הפיס
בשביל מה?
בשביל לבנות הרבה בתי ספר מה שאין.
בשביל מה לבנות?
בשביל ללמוד וללמד
מה ללמד? - ללמד שלא תסמוך על המזל,
ובזיעת אפך תאכל לחם.
כולם חכמים כולם
כולם מחכים לניסים
בפיס כוחם מנסים
בא יום שישי - הלב נשבר לרסיסים
והם עוד ועוד מנסים.
תשמעו טוב חכמים בני חכמים:
מעשה במר רובינשטיין - שהיה אוכל כמו שור
ולא משאיר אף פירור
אמר לו הרופא: (תשמעו! תשמעו!)
"תאכל הרבה תמות!" (תשמעו! תשמעו!)
הפסיק לאכול התחיל לעשן, אלא מה?
נהיה האצבע צהוב והפנים שחור,
שלל צבעים טכניקולור
אמר לו הרופא: (תשמעו! תשמעו!)
"אם תעשן תמות" (תשמעו! תשמעו!)
ישב בקליניקה, עישן סיגריות, ואכל את הרופא.
ומה יש לו עכשיו?
הכרס קצת גדול, בפנים רופא צמוד והרבה, הרבה חכמה.
כולם חכמים כולם.
אומרים שלא טוב לאכול,
כולם פוחדים כביכול,
אבל אחד, את השני בעוונם - יאכלו הם לתיאבונם.
מעשה בחבצלת סרנגה מרחוב העוגן שש,
שהיה לה גם יופי גם חן, גם שלושה מגרשים
בית ארבע קומות, עם חנויות ופסג'
בא יוסף מצליח לקח לה את הלב,
באה שושנה קפלנוביץ' עשתה סינוורים ליוסף הנ"ל
בא עוזי כפיר, מבית השיטה ושיטה בשושנה הזאת.
באה אינגריד מנורווגיה - נירבגה את עוזי כפיר,
בא זכי אמזלג, מיזלג את אינגריד.
באה חבצלת מרחוב העוגן שש - ושמה עוגן על זכי אמזלג,
בא יוסף מצליח כשמו כן לא הוא -
וקטף את החבצלת סרנגה
אלא מה?
לא נשאר יופי! לא נשאר חן! אין מגרשים
אין בית ארבע קומות! עם חנויות ופסג'
כולם חכמים כולם,
כולם אוהבים את אישתם
אבל בבית השכן - העשב הוא ירוק יותר מבביתם.
וככה זה עד יום מותם.
כולם חכמים כולם
