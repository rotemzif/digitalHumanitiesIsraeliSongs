סיגריות, ויסקי, סנדביצ'ים וחתיכות
בנות ארבעים ושש-עשרה וגם פחות
ואור כזה אדום נופל מלמעלה
אח, איזה לילה!
ו"היי פידליטי" משרה שם אווירה
מן אווירה כזאת דחוסה של עבירה
והזוגות "רוקדים" שם כל הלילה
אח, איזה לילה!
איזה לילה, איזה לילה
אח, איזה לילה!
אחד אומר שהחיים זה אשליה
אחת אומרת שהיא נגד אפליה
אחת אומרת שזה כבר קרה לה
אח, איזה לילה!
ברנש קירח מדבר על אומנות
הדוד שלו בדיזינגוף קנה חנות
והברנש - קוראים לו נחצ'ה פיילה
אח, איזה לילה!
איזה לילה, איזה לילה
אח, איזה לילה!
אישה אחת אומרת שהכול אבוד
אישה שנייה אומרת - זה עניין של מוד
והשלישית שכל זה כבר לא בא לה
אח, איזה לילה!
צייר צעיר שם מנסה למכור תמונה
לבעלת הבית יש אחות קטנה
אחות כזאת קטנה ועוד לא די לה
אח, איזה לילה!
איזה לילה, איזה לילה
אח, איזה לילה!
שלוש לוליטות מתווכחות על אהבה
רווק זקן נתקע באמצע בתקווה
אמרה לו: הלו, ליטא, יאללה יאללה!
אח, איזה לילה!
סיגריות, ויסקי, סנדביצ'ים וחתיכות
בנות ארבעים ושש-עשרה וגם פחות
בתל אביב ישנם לילות כאלה
אח, איזה פלא!
איזה פלא, איזה פלא
אח איזה פלא
(שישנם) לילות כאלה
(שישנם) לילות כאלה!
