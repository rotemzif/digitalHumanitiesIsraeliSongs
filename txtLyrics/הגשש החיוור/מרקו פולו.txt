נספר על מרקו פולו
הנוסע המפורסם
זה הגבר מרקו פולו
שגילה את העולם
כל שנה היה אורז
את כלי זיינו ואת בגדיו
את אשתו סוגר בבית
ויוצא שוב לנדודיו
כל שנה היה נוסע וחוזר עם סיפורים
איך הגיע עד להודו
איך טיפס על ההרים
איך ראה פילים בדרך
איך גבר על החמסין
איך דיבר עם המונגולים
והגיע עד לסין
כל שנה היה נוסע
וחוזר כולו תשוש
מספר על הפגודות
ועל הודו ועל כוש
הוא זכר כל פרט בדרך
ותיאר גם את הנוף
מי יכול היה לדעת
שכל זה היה רק בלוף
כי בעצם, כך בינינו
מרקו פולו הנחמד
לא יצא מן השכונה
אפילו לא ליום אחד
לאשתו היה מודיע
"שוב אני מפליג לסין"
וקופץ לגברת שוורצמן
בסמטה שמימין
מה שניהם עשו ביחד
לא קשה להאמין
כך הוא חי גם גב' שוורצמן
כשנה או קצת יותר
וכשהוא חזר הביתה
על מונגולים הוא סיפר
עם אשתו ישב כחודש
וחירטט לה על טיבט
וחזר לגב' שוורצמן
להתחיל מ- א-ב
אך ביום אחד חזר הוא
במפתיע אל ביתו
מה מוזר, אך מרקו פולו
לא מצא שם את אשתו
היא חזרה אחרי שבוע
עייפה אך מרוצה
וכשהוא הביט בה ככה
היא הסבירה בקריצה:
"כן הייתי קצת בהודו
וראיתי את בגדד
ופגשתי קצת מונגולים
אבל סינים - רק אחד
מהיום והלאה, מרקו...
נטייל לסירוגין
מהיום גם מרקה פולה
תגלה את ארץ סין"
ליי ליי ליי...
