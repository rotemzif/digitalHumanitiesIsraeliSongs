בטבריה על החוף יש קפיטריה 
שם אוכל איטלקי למצוא תוכל 
רביולי, מקרוני ולזניה, 
גם פיצה וריזוטו עם בצל 
כשבאו נהגים בין הערביים 
ניגנה שם התזמורת לקהל 
עם שלושת אלופי המנדולינה 
ג'ובאני, פרנ'צסקלה, דון פסקואל 
אך יום אחד שלושתם ארזו את כלי המיתרים 
נסעו לתל-אביב לבית קפה של תיירים 
שוממת נשארה הקפיטריה 
ולא שומעים עוד מוזיקה בטבריה 
רוברטו וגם לוי לא באים יותר לכאן 
גם מרקו ואנטוניו וגם יוסף בן-שושן 
ואנו מצפים: אולי ישובו 
ג'ובאני, פרנצ'סקלה, דון פסקואל 
אך יום אחד נקום פתאום שלושתנו 
נקנה כרטיס ב"בואינג" של אל-על 
ובוא נביא תזמורת מסיציליה 
שתשמח שוב את הקהל 
ואז בשעת ערביים עם האוטו 
יבואו נהגים ופה ישבו 
ושוב נגיש רביולי וריזוטו 
גם פיצה, כמו שפעם אהבו 
יבואו מעפולה, מחיפה, מנהלל 
ובין השולחנות ימחא כפיים הקהל 
ואנו מצפים: אולי ישובו 
ג'ובאני, פרנצ'סקלה, דון פסקואל 
יבואו מעפולה, מחיפה, מנהלל 
ובין השולחנות ימחא כפיים הקהל 
ואז פתאום תראו שגם ישובו, 
ג'ובאני, פרנצ'סקלה, דון פסקואל
