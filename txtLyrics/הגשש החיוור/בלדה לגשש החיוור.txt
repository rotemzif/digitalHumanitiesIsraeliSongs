יש לילה קודר בו גשש חיוור 
פתאום לא יודע אם הוא חוזר
מוקש מחכה לו, כמו פנתר 
מוקש עיוור שאינו ממהר
אם לא הלילה אז בלילה אחר
זהו סיפור על גשש חיוור 
אשר מן השמש תמיד הסתתר
לכן כל היום הוא היה רק נוחר 
ורק לעת ערב יצא לסייר
יש לילה קודר...
זהו סיפור על גשש חיוור 
אשר על חייו מדי לילה הימר
ברוב תשלומי הוא היה מפגר
אבל הוא סירב לקבל ג'וב אחר
יש לילה קודר...
זהו סיפור על גשש חיוור 
שנפל סוף כל סוף בידי הפנתר
בידי הפנתר שאינו ממהר
כששמע את הנפץ ידע שאיחר
והספיק עוד לרטון: כמה זה מסנוור
יש לילה קודר...
