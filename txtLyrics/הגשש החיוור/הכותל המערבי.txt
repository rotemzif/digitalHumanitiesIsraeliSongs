עמדנו ועינינו בעשן 
ביד עוד בערו קני הרובים 
הבאנו גם תפילה וגם קרבן 
כזה שלא רצינו להביא 
אל מול הכותל המערבי 
וכבר יונים הומות על החומה 
בעיר אשר הרים לה מסביב 
נדמו גם קולות המלחמה 
ועל הדם יוריקו עשבים 
אל מול הכותל המערבי 
זה שיר המעלות לגיבורים 
לגבר שנפל מול כוכבים 
לאלמנה שבאה בשחורים 
לילד שצעק "אבי, אבי" 
אל מול הכותל המערבי 
חזרנו אל העיר והחומה 
נשבענו להחזיק בה לתמיד 
לאלה שנפלו מלוא קומה 
לאלה שלנצח לא שבים 
אל מול הכותל המערבי
