הו אחים שמעו נא זמר 
תן קולך בזמר, נער! 
שזימרו באשקלון 
הבה, הבה! 
על הגבר רב המכר 
איזה גבר, אח יא באבא!... 
שקראו אותו שמשון 
אל תגידו בגת 
דונט טוק שטויות אין ניו-יורק 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
כן הוא היה כבר נזיר בתוך נער 
איש לא מצא בו אף גרם של חולשה 
ורק כדי ללמוד ת'אויב שבשער 
הוא נקט בשיטה של חפש ת'אישה 
שה, שה, לא לסלסל 
לא ישדרו זאת בקול ישראל 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
אז הוא בשביל הפלישתית ששמה קיקי 
הוא קרע אריה כמו דג 
רק שהקיקי ת'דבש היא ליקקה 
עם דוד שקנה לה דירה על הגג 
אל תגידו בלוד! 
אריה זה אריה אך דירה זה לחוד 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
וילך שמשון עזתה 
לבקר איזה פזיזה 
היא לא פתחה לו בכלל את הדלת 
אז הוא הרים שם את כל המזוזה 
זה, זה עזה, אחי 
הזדעזע גם שער ה-ל"י 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
הו, אחים, בלב פצוע 
הוא הלך לבית תפילה 
ואת מי הוא גילה ביציע? 
הו בראדרס - מאדאם דלילה! 
לה לה לה לה, שרו בגת. 
שה, שטיל בבית המשפט 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
זאתי לקחה לו את מה שנשאר לו 
כמה דולרים, שעון, מטרייה... 
אך כשהתחילה באוזן ללחוש לו 
נשרה מראשו גם פאה נכרייה! 
אל תגידו בצפת 
הייתה לו קרחת בת עשר קראט 
את המוות נשים עשו לו 
מוות ששמור לגיבורים, הו, 
מוות ששמור לגיבורים. 
מר ומוזר הוא חזר למולדת 
הוא מנגן בקפה שממול 
אך עד היום מספר הוא ברטט 
על הפלאות שקרו לו בחו"ל 
מה יש לספר, שעוד לא סופר ואני לא סיפרתי?... 
ספר על השועלים. 
בעניין הלחיים של החמורים, שמשון! 
שוד החליפות, שמשון! 
החידות, החידות, עם העגלה, שמשון! 
טוב, מה אני אגיד לכם... ויהי - 
אחרי הצהריים!... 
ארבע וחצי, רבע לחמש, חמש - 
האולם היה - 
מלא, מפה לפה!... 
כל הכרטיסים אזלו! 
יעני "פול האוס". 
שמתי את היד הזאת - 
על העמוד בפרונט - 
ואת היד ההיא - 
על העמוד ההוא 
נשענתי קלות 
איי! 
וצעקתי כבדות 
"תמות נפשו עם הפלישתות!" 
אה, בערך... 
ו...? 
לא מתו הפלישתות. 
חיות וקיימות לנצח נצחות! 
רק אני, שמה הייתה קבורתי. 
אין דבר יא באבא, העיקר שאתה בריא. 
אל תגידו בגת 
אל תגישו בג"צ 
את המוות נשים עשו לו 
את המוות נשים עשו לו 
את המוות נשים עשו לו 
מוות ששמור לגיבורים, הו!
