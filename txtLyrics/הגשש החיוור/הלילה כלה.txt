הלילה בא. הלילה, כלה!
הלילה בא. הלילה, כלה!
הלילה בא. היכוני, כלה,
לקראת חתן!
הלילה בא, הוא ליל הכלולות.
והוא שונה מכל הלילות.
ואת יפה מכל הבתולות
בלבוש לבן.
הלילה בא. היכוני, כלה!
הלילה בא. היכוני, כלה!
הלילה בא. ירח עלה
והוא אדום.
מה נשתנה הלילה הזה,
בו החתן פלאים ייחזה!
ומן השוק ומן החזה
יוכל לטעום.
כל דודייך וקרובייך
באו מכל צד.
אך עוד מעט ישאירו
את שניכם לבד.
ולצידך - העלם,
עלם מבוייש,
אשר יחרוש בתלם
שעוד לא נחרש.
הלילה בא. הלילה, כלה.
הלילה בא. הלילה, כלה.
הלילה בא. היכוני, כלה,
לקראת חתן.
כל הקרואים הנה נפזרים.
אתם   שניכם לבד נשארים
תצמיחו אבר כנשרים
כי בא הזמן.
אל האוהל היכנסו נא,
באה שעתכם.
ולוואי שלא תנוחו
שם, על משכבכם!
וחתנך יראה לך
כיצד כבודו יגדל
ובמטה בסלע
יכה ולא יחדל!
הלילה תם. השחר עלה.
הלילה תם. השחר עלה.
הלילה תם. מדוע, כלה,
שונית פתאום?
אתמול היית יפה ובתולה.
היום עודך יפה לתהילה.
הלילה תם, צאי נא כלה
אל האור היום.
