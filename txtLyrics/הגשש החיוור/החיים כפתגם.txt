אמרו חכמינו, זכרונם לברכה, 
"מי שמצא פתגם מצא גם ברכה". 
אז קחו לכם איזה פתגם 
פתגם טרי, נטול כל פגם, 
פתגם חזק, פתגם יפה, 
פתגם בריא כמו רופא. 
העולם - ואת זה יודעים אפילו תיירים - 
העולם עומד על שלושה דברים: 
על הפגמים, 
על הפיגומים 
ועל הפתגמים. 
אבי, שהיה אבי הרבה יותר מאמי, אמר לי יום אחד, לפני שהלך לישון 
"מושון מושון, כל מה שאני משאיר לך בתורת ירושה, מושון" 
כן 
"זה פתגם עתיק ויפה, תשמע פתגם: 
אם אין אני לי - מי לי? 
אם אין אני לי - מי לי? 
אם אין אני לי - מי לי? 
הלך אבי, הלך לישון... 
נשארתי אני עם פתגם יפה. 
אם אין אני לי - מי לי? 
החלטתי לעשות הכל לבד, 
לא לבקש טובות מאף אחד. 
לכל אחד שרק בא לעזור לי אמרתי "קישטה מפה." אני יש לי 
אם אין אני לי - מי לי? 
באו אנשים טובים ואמרו לי 
"אתה, שמכיר את יוסף חלפון בצורה אישית," 
כן? 
"תלך אצלו, תקבל טלפון בצורה מהירה וחרישית." 
אם אין אני לי - מי לי? 
"את גברת שטיינהאוז מסעודה את מכיר, 
שהיא משיכון ופיתוח, 
תלך אצלה, תקבל דירה ותשכב סוף-סוף לנוח" 
אם אין אני לי - מי לי? 
"למה 'תה צריך לרוץ כמו חמור בשביל המשכנתא 
כשיצחק מיימרם, 
שהוא אחיו של אלבלק, 
שהוא שכן של אלחבר, 
שהוא מכיר את בן-ששון, 
יכול לסדר לך את זה בסקונדה, יא בלטאה." 
וככה עברו עלי איזה עשרים שנים. 
"מושון מושון" 
ראיתי של מתנענעים העניינים. 
"מושון מושון" 
החבאתי את הפתגם הנ"ל בתוך סיפון. 
"סיפון סיפון" 
הלכתי לחלפון - סידר לי טלפון. 
"הלו מושון?" 
סי? 
"הפתגם שמצאת שווה ל- 
דם-דגדגדם-דם-דגדם." 
הלכתי למסעודה שטיינהאוז מהפיתוח - 
קיבלתי גם דירה, וגם חשבון חובות פתוח. 
מזה אולי תפסת, יא מושון מושון, שפתגם - אפילו טוב - נשרף על הלשון. 
אח, יא פאפא יא פאפא, פתגם יפה "אם אין אני לי מי לי". 
"חס וחלילי-לילי." 
פתגם יותר חזק אפילו מפסוק. 
"אבל אם היית צריך, מושון, לחיות מזה הפסוק" 
כן? 
"היית מקבל" 
מה הייתי מקבל? 
"היית מקבל כזה חזוק. 
אה 
אה 
אה 
אקי סלבורנדו אי טרחנדו על אה דיה די ערב שבת, פואדה קומך על אה דף די שבת." 
"תתן תרגום דחוף בגוף המשפט." 
מי שטורח בערב שבת 
- אמרו חכמינו - 
אוכל בשבת. 
אוכל בשבת. 
אוכל בשבת. 
נכון שזה פתגם עם ריח של שיר השירים 
- "עם פתגם כזה אתה לא צריך חברים". 
"מי שטורח בערב שבת" 
זה פתגם מאוד מסורתי. 
לא רק מסורתי, אפילו הסתדרותי. 
איי. 
"תגיד מה קרה- 
איפה לוחץ- 
ספר לנו, בוטון." 
מה יש פה לספר? 
"בחייאת בוטון, ספר." 
זה קרה לפני שבוע, ביום שבא אחרי שבת. 
"אחרי שבת זה יום ראשון, בוטון, זה יום ראשון." 
הלכתי לשוק בבוקר. 
"בבוקר". 
לראות אם פרחה הפטרוזיליה, 
אם הנצו המחירים - 
ובאיזה מצב-רוח הלימונים. 
"אתה מדבר שירה, בוטון, כמו ערב שירי משוררים." 
קניתי קצת לכבוד שבת מכל הבא לפה. 
"מכל הבא ליד." 
ואני טורח וטורח, טורח איזה שני קילו בשר, טורח חמין - 
חמין עם שומשומין - יסמין וקינמון 
"טוב והנה בא שבת בבוקר" 
בא על השעון, כמו קינג בפוקר. 
והריחות עולים ובאים מן המטבח, 
והלב שומע צליל חמין משובח," 
ואיך שאני רוצה להכניס את הביצה החגיגית לפה 
"פתאום צלצול בדלת!" 
מי שם? 
"פה גר רקאנטי אברהם בוטון?" 
תפתדלו. פה גר לפי הכתובת, הגיל והשנתון. 
"יש לנו בשבילך צו קריאה למילואים." 
אוי לי עלי - איך מילואים? 
מילואים, מילואים. 
ואני עוד לא טעמתי מהממולאים. 
"יאללה, תתלבש." 
אבל היום שבת. 
"צה"ל דוחה שבת!" 
הנה אני, שטרחתי כל השבוע בשביל לאכול בשבת, 
מה יצא לי מכל זה? אפילו לא סלט. 
"זה אולי מפני שחכמינו, 
כשהמציאו את זה הפתגם, 
לא ידעו שבין פתגם לפתגם 
יהיו מלחמות קטנטנות גם, 
יהיו מלחמות קטנות. 
יהיו מלחמות קטנטנות גם, 
יהיו מלחמות קטנות." 
"יעלה ויבוא סיטון!" 
"ואיך אתה מרגיש, ישעיהו סיטון?" 
אני לבד מרגיש שאני לא אהבל - אני כבר אהבלון. 
"איך זה שלא - 
לא. 
- נפלת, סיטון, על איזה פתגם משיב נפש?" 
נפלתי חזק, אחי לפתגם, נפלתי שזה גועל נפש. 
"כמו שנאמר:" 
שבע פעמים ייפול צדיק, 
"שבע פעמים ייפול צדיק, 
שבע פעמים ייפול צדיק" 
ושום מלוכלך קופת חולים לא יזעיק. 
טוב, אחרי שראיתי בעוונותי שהחיים זה - 
אם לא עכשיו אז אימתי 
- הלכתי לשוק הפתגמים בשביל לתפוס 
איזה פתגם יפה כמו בוטיק. 
"הו, יש לנו, אדוני, ממיטב הפתגמים." 
יש לכם אולי איזה פתגם שיתאים לפנים? 
"אדוני רווק?" 
רווק מאוד, רווק חזק! תראה את האבק. 
"אה, פרגונומר. למה שלא תנסה את הפתגם הצבעוני 
מצא אישה - מצא טוב. 
מצא אישה - מצא טוב. 
מצא אישה - מצא שמחה. מצא שמחה - מצא רק טוב. 
מצא אישה - מצא" 
טוב, לקחתי את הפתגם הנ"ל מאפנת חכמינו ז"ל, 
והחיים שלי השתנו בכלל... 
"אה, התחתנת אקספרס ובלי בושה?" 
לא רק שהתחתנתי, אחי, 
התחתנתי - תסלחו לי בעד הפתגם - עם אישה! 
איזו נפילה. 
שבע פעמים ייפול צדיק 
"שבע פעמים ייפול צדיק, 
שבע פעמים ייפול צדיק" 
ושום מלוכלך קופת חולים לא יזעיק. 
"יש פתגמים, סיטון, שצריך להיזהר מהם כמו מאש וממים!" 
ואני, כמו פתגם טיפש, שמתי טבעת, שברתי ראש ואמרתי לחיים. 
אני, שחיפשתי איזה פתגם עצמאי - פתגם יפה, שאפשר לצאת איתו לרחוב, 
מה מצאתי? 
מצא אישה - מצא טוב... 
ביג דיל. 
זה אולי פתגם משמעותי, אני לא אומר, 
אבל הפתגם שיש לי בבית בצורת אשתי - 
באמת התורה מקצרת את מותי. 
אין יום שלא קונה משהו חדש... 
קנתה ארנק מעור של דוב, 
קנתה כמעט את כל הרחוב, 
"מצא אישה - מצא חוב!" 
"חבל, סיטון, חבל שלא תפסת איזה פתגם שעושה צל." 
תאמין לי, אני הייתי שם את כל מה שאין לי 
בשביל פתגם מודל 'לך אל הנמלה צל'. 
או. זה פתגם קופה, עם ארבע דלתות. 
זה פתגם טיובלס! אבל עם פתגם כזה, סיטון, 
יהיו לך בעיות חניה." 
אם תשמעו על פתגם כזה - אני קונה אפילו יד שנייה. 
"תזכור, סיטון, שכל בנאדם נולד עם פתגם צמוד על הגב." 
אז למה, אחי גיבורי התהילה, נפלתי כזאת נפילה? 
"כמו שנאמר: 
שבע פעמים ייפול צדיק, 
שבע פעמים ייפול צדיק, 
שבע פעמים ייפול צדיק, 
ושום מלוכלך קופת חולים לא יזעיק." 
שבע פעמים ייפול צדיק, 
שבע פעמים ייפול צדיק, 
שבע פעמים ייפול צדיק, 
ושום מלוכלך קופת חולים לא יזעיק."
