זה שיר פשוט על עונות השנה
לא משורר אותו כתב
אלא האוהבים, שבאביב
בחורף, בקיץ ובסתיו.
בחורף הרחוב ריק ורטוב
רק אנו יחידים פה במטר
שרים את זה השיר ולנו טוב
כי כל טיפה כנשיקה, על הצואר.
זה שיר פשוט על עונות השנה...
ואחר כך בא האביב ואור
מאיר את השמים הרחבים
והפרחים, שרים לנו מזמור
על האביב אשר נולד, לאוהבים.
זה שיר פשוט על עונות השנה...
אך גם עם בוא הקיץ שם בגן
השיר בין שפתותינו כענב
כשראשך לצוארי נשען
כמו תפוח הנושק את הענף.
זה שיר פשוט על עונות השנה...
ואז מגיע סתיו וציפורים
הרחק בעננים הן מפליגות
ושנינו לפרידה מהן עוברים
בין הכבסים כמו בין דגלים על הגגות.
זה שיר פשוט על עונות השנה...
וזה השיר איננו מסתיים
כי שוב מגיע חורף שוב גשמים
ושוב אביב וקיץ סתיו דומם
עונות חולפות אך נשארים האוהבים.
זה שיר פשוט על עונות השנה...
