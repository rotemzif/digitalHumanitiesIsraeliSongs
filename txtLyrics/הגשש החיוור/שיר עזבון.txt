כן, אביך הולך בדרך כל הפחמימות 
תוכלי לשחק חמש אבנים אצלו בכליות 
בסוף כל נשימה ישנו שיעול קטן 
כבר לא נשאר הרבה לתרום לבנק הדם 
כן, אביך אוסף בגוף כמות של סוכרים 
תוכלי לתת את סבא בתור בונבון לנכדים 
הקול הצרוד, השיער האפור 
כנראה שהתחילה ספירה לאחור 
כן, אביך מזמר לך שיר עזבון 
ואוסף את חייו אל דפי האלבום 
והקמטים, ביתי, הם כתב היד של הזקנה 
שולחים לך מן המצח מכתבי פרידה 
הזמן עשה את שלו, הזמן יכול ללכת 
אבל הוא לא כל כך רוצה, ואצלי בשיניים שלכת 
מישהו התחיל לסייד אצלי עורקים 
אולי עושים רמונד כללי לכבוד התולעים 
כן, אבי מזמר לי שיר עזבון 
ואוסף את חייו אל דפי האלבום 
והקמטים, אבי, הם כתב היד של הזקנה 
שולחים לי מן המצח מכתבי פרידה 
