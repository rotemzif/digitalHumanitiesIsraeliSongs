אם תרצו לשמוע שרה 
את צפרירה עם גיטרה 
יש עמוד חשמל קצת הלאה 
שם רואים אותה מלמעלה. 
כשהיא רק עושה תפנית 
אז נפתחת התכנית. 
אנחנו כבר נדריך אתכם 
רק תתקרבו בזהירות 
פה לא לשכת התיירות. 
נראה לכם מה שהיה פה 
לפני שהם גילו את יפו. 
אם תרצו לראות את סוזי 
כשהבוס אומר לה: "זוזי" 
איך היא זזה וואלה ז'ז'ה 
כמו דסוטו על הפלאז'ה. 
לראותה בעבודה 
גם כן אין זו אגדה. 
אז בואו ונראה לכם 
אבל בקצב מזורז 
לפני שפה יהיה מכרז 
וישלחו לכאן משלחת לחשוף 
את מה שיש מתחת. 
הנה פה עומדת רותה 
היא סטודנטית בפקולטה. 
התמסרה שנה ורבע 
ללימוד מדעי הטבע. 
וחזרה לכאן, מאז 
היא עושה אצלנו סטאז'. 
אנחנו כבר נראה לכם 
נראה לכם גם קצת יותר 
רק התשדלו לבוא מהר 
לפני שפה יכניסו ניאון 
ויעשו לנו מוזיאון. 
אם תרצו לראות את גבי 
הבלם של ה'מכבי' 
הנה הוא יושב עם רינה 
שם בטנדר בקבינה. 
בחיי, נדמה ששם 
הוא חלוץ והיא בלם... 
אנחנו כבר נראה לכם 
גם אם טעיתם, רא' לכם 
נראה לכם, נראה לכם 
את כל מה שעוד לא ראיתם 
אפילו אם כבר פה הייתם 
לפני שהם גילו את יפו... 
חשפו את מה שיש מתחת... 
ופה עשו לנו מוזיאון...
