זמרים אמיתיים אינם מפסיקים לשיר. 
חיילים אמיתיים אינם רוצים במתים. 
פצע פעור בתוך ישותי, 
ככדור שקרע זה לעולם אינו נרפא. 
דמעה מתנוצצת בעיני לוחם, 
היא מראה על זעקות גדולות שלא נשמעות. 
קול דממה רמה משתולל. 
דמעות קטנות, דמעות גדולות. 
"הוא לא ישוב עוד לעולם", 
עכשיו המשפט הזה מובן. 
ירי אויב הרס והחריב עולם שלם, אדם. 
חלק ממני הלך לו איתו, 
חלק ממנו ממשיך להאיר את מסלול חיי. 
זמרתו נקטעה באמצע טווית תו, 
היא נשמעת סביב הקשיבו היטב. 
צדיק תמים, ממש מלאך, 
כולם אהבו אותו כל כך. 
ואותה התפילה במשך אלפי שנים, 
מתנגנת בתחינה על שפתי יהודים: 
"אלוקים, עד מתי? מתי תאמר די?" 
מתי תאמר די? עד מתי? 
"הוא לא ישוב עוד לעולם", 
עכשיו המשפט הזה מובן. 
ירי אויב הרס והחריב עולם שלם, אדם. 
חלק ממני הלך לו איתו, 
חלק ממנו ממשיך להאיר את מסלול חיי.
