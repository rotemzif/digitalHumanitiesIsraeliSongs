כבר שרתי כחבר,
כמאהב סורר,
אבל כעת אני אחר.
הרשו לי להיות, 
הקול שמחבר,
בין אב לבן שמתגבר.
נסיך, נסיך, שכותב עליך שיר,
נסיך, נסיך, ככה זה כשאבא מלך!
תספר, תספר לי איך אפשר שלא לסטות מהדרך,
ואיך עושים כשכל הזמן, סלעים עפים במכוון מעל ראשי ומכל עבר!
זה לא שאני מכיר,
אותך מגיל צעיר,
סיפרת לי הכל, הכל.
ראיתי איך בונים,
אם רק מאמינים,
ארמון מגפרורים שרופים.
נסיך, נסיך, בטירת-חדר,
נסיך, נסיך, לא גלימה וגם לא כתר...
את הפסגות, שבהרים אינסופיים ללא פסגות, איך לכבוש?
אולי תדע גם איך לפרוץ, אל מעבר לשטחים ללא גדרות, איך לפרוץ?
אין סוף לשאלות, 
אין סוף לבלבולים, 
כולנו יום אחד עוזבים.
אז אבא רק תבין, 
זה שכל או מזל?
ואת מי שאלת, 
אם בכלל?
נסיך, נסיך, כך אצא לדרך,
נסיך, נסיך, על סוסו של מלך!!
עוד אדע, להבריח זאבים לבד לבד, עוד אדע...
ולא חשוב מה התנאים, גם אם חם לי, גם אם רוח וברד...
