אל אשר תלכי 
אשר תלכי אלך 
הניחי לי אחזור
אגשים את חלומך
אל תעזיביני 
לא אשוב לבדי
אלוהייך אלוהי 
עמך עמי
פסענו בין שדות 
האביב אלינו שר
ממיתרי לבך נשמע ניגון ישן
עינייך מסתירות 
רוחות שמנשבות 
וקולות רבים מהעבר
ואומר אחרייך אלך 
עייפתי אך לא אעזבך
היי לי לאם 
תני לי מקלט
כה יעשה לי ה'
כי אל אשר תלכי...
איך תמיד את חזקה
כוחות נפשך חידה
קולך נשמע למרחקים
ספרי ספורך
סוד אהבתך
אקשור מול שער בת עמי
ואומר אחרייך אלך
עייפתי לא אעזבך
תפילה תעלה 
נחמה שוב אראה
תני מנוחה לנפשך
כי אל אשר תלכי...
