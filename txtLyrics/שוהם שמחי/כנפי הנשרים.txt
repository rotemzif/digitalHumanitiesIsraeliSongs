בשיירות עלינו לארץ ישראל 
מדבריות חצינו, במצות האל 
את הרכוש עזבנו בארץ נוכריה 
וכך לאט פסענו לקראת הגאולה. 
בישראל קרה דבר איום, 
ילדינו נעלמו זה לא חלום 
כציפורים פרשו כנף,ועפו. 
איש לא ידע ולא יבין-אנה הלכו 
ואני עוד שואל היכן הם הילדים 
שהגיעו ארצה על כנפי הנשרים 
צר לי לאם תבכה ותתיפח 
כי הלב כואב ולא שוכח. 
את אחיי אנוכי מבקש, בת עמי 
מה גדול סבלך הוי זעקי 
עוללים שלא חטאו לאלוהים 
והעין במר בוכה מבקשת רחמים 
אבא רחמן חוס על בניך 
אל תתן לחרפה נחלתך 
קבץ האבודים מכל המקומות 
ישר דרכנו והשב לב אבות. 
ואני עוד שואל היכן הם הילדים...
