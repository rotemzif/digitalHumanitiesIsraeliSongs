טל ומטר בחדר שינה, 
פחד הלב מלווה תשוקה. 
מתי או אולי זה סיבוב מסוכן? 
פולש אל גופה, 
המבול אחרי. 
בוא ותיקח, לוחשת לאט, 
דבש שניגר במחול תאווה. 
חשבתי זה זמן לריגוש מקוצר, 
הגעתי לכאן, 
לא עוזב לעולם. 
בואי נאהב את הרגע הזה, 
בואי ניגע, נתרצה ונראה. 
כמו המחר, לך תמיד מחכה. 
אני שוקע לבד, 
אל תגידי לי לך. 
זה לא מאוחר, בואי ננסה. 
בואי נאהב, בואי נהיה. 
כמו המחר לך תמיד מחכה. 
אני בוכה לך עכשיו, 
מה רציתי ממך? 
סודות או שקרים, 
לא יודע דבר. 
יומיים איתה, מהאור מסנוור. 
לא מפחד, על מזבח מונח, 
אוחז בידה 
ונופל לתוכה. 
מי מתפשט עכשיו, 
ומי לובשת צורה? 
הכול השתנה, היא חזרה 
אל מי שפגע בה, 
אליי רק ברחה.
