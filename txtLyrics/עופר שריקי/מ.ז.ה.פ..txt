ברחוב ללא מוצא שלא היכרתי
תחת אבן עגולה מצאתי קלף חידה
אם תמצאנה רחוצה ומבושמת
שיער אסוף ופנים של מלאך
אז הסתובבתי בכל החצרות
מהשכנות אספתי עדויות
כל רמז דק היה רגע של סחרחורת
אם תמצאנה רחוצה ומבושמת
שיער אסוף ופנים של מלאך
אבל אני במחלקה לזיהוי פלילי
מחפש סימנים במצוד אחרייך
אבל אני במחלקה לזיהוי פלילי
לא עוצר גם אם הגעתי אלייך
בא והולך, סובב מעגלים
כשלא הולך מניח לדברים
בערב רב, חושי מחודדים
אני מוצא אותך בין כל החשודים
אם תמצאנה רחוצה ומבושמת
שיער אסוף ופנים של מלאך
תדע, הגעת לסוף הדרך
אבל אני במחלקה לזיהוי פלילי...
