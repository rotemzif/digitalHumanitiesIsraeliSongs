זוג גנרלים מלחמה שלא נגמרת
תככים ומזימות תשוקה ולוחמה
כמו טום וג'רי אויבים מרים בנפש
אך מחוברים לעד בנשמה
ואת טווה קורים ללכוד אותי ברשת
מנגנת כמו שדה על החולשות
פרועה ואכזרית זוהרת ומושכת
מה יהיה אם נחזור?
יהיה לנו 
רע וטוב ורע וטוב ורע וטוב ורע
יהיה לנו 
רע וטוב ורע וטוב ורע וטוב ורע
נופל שדוד לתהומך, את מנצחת
מוצצת את דמי שואבת לרוויה
אך השגרה שוב מקרבת את הרגע
בו חוק כלים שלובים נכנס לפעולה
אני אדנותי פיכח ושבע
שתיקתי חושפת שלבך פוחד
פתאום את חלשה תלותית משעממת
מה יהיה אם ניפרד?
יהיה לנו 
רע וטוב ורע וטוב ורע וטוב ורע
יהיה לנו 
רע וטוב ורע וטוב ורע וטוב ורע
ושוב פרודים אני בודד ואת בפארטיז
האובססיה כפגז מצרר רוגש
מסרים סמויים תקשורת טלפטית
מי יצית את הניצוץ המתבקש?
ויהיה לנו 
רע וטוב ורע וטוב ורע וטוב ורע
יהיה לנו 
רע וטוב ורע וטוב רחוק קרוב ורע
יהיה לנו 
רע וטוב ורע וטוב ורע וטוב ורע
