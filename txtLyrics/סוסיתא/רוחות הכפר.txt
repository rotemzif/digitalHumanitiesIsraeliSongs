רצת יחפה בליל גשם וברד
אל תוך הסער ניתכה אז אש נאמנה
תנועות טירוף של אהבה צרופה
נחבאות אל תוך נפשך העייפה
ושם בין ענן לקשת בשמיים
תתגלי במלוא חומך ותשוקתך
תדעי אמת רבה המלטפת את פנייך
תדעי כי צל אינו רודף עוד את ליבך
ציירי את זיו מראהו של הטבע
כתבי, ספרי על יופי המדבר
ראי כיצד בלילה נשברים שמיים
ודמעתך נגוזה עם רוחות הכפר
ובלכתי אל אופק לא נודע
בליל ירח זכרי טעם למילים
אולי נרחק אך רק לזמן מועט
וכשנשוב נחבוק צבע וצלילים
