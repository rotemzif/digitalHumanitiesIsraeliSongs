עובר עוד יום, מתגלגל
בין שדות פרושים על דרך
שעה פצועה במנוסה
אל ליבת המתכת
ואם תשוב עוד אלי
השעה הפצועה
בין ימים אדומים
מתנגנת, רוצה
רק לנטוע מילה
על שבילים ונופים
שומר עוד רגע אחד אל תשכח איך חיית
פוסח על העשן, נושם רק אור
מיטה קפואה, בודדה
מכסה קור ואבן
ונשימה נקטעה
שד נודד אל מעבר
אם נשמעו תפילותי
בשקיעה בין הרים
צבי פוסע נוגה
ואין ערב בעיר
רק אורות וצללים
והכלוב הממאיר
שומר עוד רגע...
