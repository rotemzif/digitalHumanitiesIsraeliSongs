עלי גבעה שם בגליל
יושב שומר ובפיו חליל.
הוא מחלל שירת רועה
לשה, לגדי, לסייח טועה.
לכל שובב רודף פרפר,
להלך בא מעיר וכפר.
הוא מחלל, קורא: שלום!
אלי, אלי, גשו הלום!
יש מנגינות בפי חליל,
יש אגדות פה בגליל.
היה היה גיבור עתיק
צורים בקע, סלעים העתיק.
בנתיב חורבן תוך מערות
רעם קולו, הדליק אורות.
בשיר חיים יצא לקרב
מול אספסוף גדול ורב.
'טוב למות על המשמר
בעד ארצנו!' כה אמר.
היה היה גיבור חידה,
לו זרוע יחידה.
