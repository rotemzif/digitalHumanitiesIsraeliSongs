אל תפחדי כלל, כיפה אדומה
כבר אין שום סכנה לטייל ביערות
אומרים שביער היום משום מה
לא מוצאים אף זאב שמפחיד נערות
זאבים לא יפחידו היום נערות
כי בגן החיות הם סגורים כבר שנים
אך את סבתא את גם לא תוכלי כבר לראות
כי הסבתות סגורות במושב זקנים
הם אינם מבינים גם, כיפה אדמונית
מה זה יער גדול של עצים ירוקים
זה להם לא מובן, זה גם לא הגיוני
כי יודעים הם רק יער גורדי שחקים
וכיצד זה קטפת לך פרחים לזרים
וכיצד השתכרת מריחות של נרקיס
זה פשוט לא מובן כי היום משתכרים
לא מפרח כי אם מ- LSD וחשיש
אולי תקפצי קצת, כיפה אדומה
ותראי בעצמך איך שכאן מתקדמים
איך שכל הילדים הקטנים לדוגמא
לקולו של פול טמפל הטוב נרדמים
הם אינם פוחדים כמו כיפה אדומה
מזאב שגרם לה לרעוד ולפחוד
כי מרוב סיוטים לא יודעים הם ממה
לפחד קצת יותר וממה קצת פחות
