גביעי הברקנים
שולי העננים
נוגעים קלי נוצה בקצה הקיץ
שׂמחת החסידות
חוזרת לשׂדות
האם גם את תשובי אל הבית?
בסוף ימי אלול, רכוּת ימי הסתיו
הקיץ כבר נשבר בהקלה
באופק החדש סימן ראשון נכתב
אולי תהיה גם לנו התחלה.
היא: 
ימי הבקשות
תפילה בין השמשות
ומישהו פותח לנו שער
הנה ליטוף הדבש
בתוך לבי נרגש
האם את בואךָ אני שומעת?
בסוף ימי אלול, רכוּת ימי הסתיו
הקיץ כבר נשבר בהקלה
באופק החדש סימן ראשון נכתב
אולי תהיה גם לנו התחלה.
שניהם:
כמה שבילי עפר
עיגול ירוק של כפר
הנה גלויה של חג לשמור מזכרת
אל המחר האם
נגיע כחולמים
ונאסוף את כל תפילות הדרך?
בסוף ימי אלול, רכוּת ימי הסתיו
הקיץ כבר נשבר בהקלה
באופק החדש סימן ראשון נכתב
אולי תהיה גם לנו התחלה.
