(מוקדש לנעמי שמר ולשיריה)
אַת - שמש בעלים 
רחש נחלים
צאלון נטוע
אַת - כל צבעי הבר 
ארץ המדבר
שלי. 
אַת - לפעמים מכאוב 
לפעמים על חוף
צל של געגוע
אַת - בית חלומותיי 
משעולי שדותיי
שלי. 
רוח נוגעת בשירייך  
שחר מפציע בלילי
זמר הלב  
שוב מתאהב
ארץ, ארץ שלי. 
אַת - חום האדמה 
חיוכי קמה
צעדי אורח
אַת - רסיסי האור 
כל פרחי המור
שלי. 
אַת - בשבילי ההר  
בצלילי מיתר
בלילות ירח
אַת - לובן השקד 
ותמוז יוקד
שלי. 
רוח נוגעת בשירייך....
אַת - כינורות בכו 
כוכבים בחוץ
בערו אלייך
אַת - חסד נעורים
ארץ השירים
שלי.
