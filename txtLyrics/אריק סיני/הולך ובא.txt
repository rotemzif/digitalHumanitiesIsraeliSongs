אני רואה את המסילה, 
את הרכבת מובילה 
קרון עמוס בחלומות שטרם התגשמו 
העיר זרה ומנוכרת, 
בודד נותר לו דקל למזכרת 
איך כל רגעי הקסם תמו, נעלמו - 
אני תמיד הולך ובא, 
התחנה שלי זו את אהובה, 
כן, אני הולך ובא, 
את הסיבה לכל ואת התשובה. 
אני בוחר לי תחנה 
ולפעמים, בלי כוונה 
אני עולה - וזאת לא הרכבת הנכונה - 
פני אל יעד לא ידוע, 
לבי ממש נקרע מגעגוע, 
אני נישא רחוק, רחוק על גב הרוח - 
אני תמיד הולך ובא, 
התחנה שלי זו את אהובה, 
כן, אני הולך ובא, 
ועל הדרך שר לך שיר אהבה. 
והרכבת, כמו חיי, 
נושאת אותי, ואת פחדי 
כמו אל אורות - ישר אליך מתוך המנהרה. 
רבות התחנות בדרך 
ומכולן אחת לי מאירה - 
אהובתי, אני מגיע ברכבת מהירה.
