הו, מה יפית ארץ כנען
היי מולדתך למען
אחייה רק בך
אוהב אותך
אני שלך
בפלג זך
הו, מה יפית ארץ כנען
נפלא הריח והטעם
של התמר
בנווה מדבר
על גב ההר
ובנהר
אני עומד כולי נפעם
מהמראות המרצדים מים לים
התאנה והחרוב, הרימון והתמר
מכסים את כל כולך מהשפלה עד גב ההר
הירוק של השדות
ועוד מכל החלומות
ואז אוכל לומר רק זאת
שטוב לחיות בעד ארצנו - זה נכון
למרות שלפעמים מאבדים קצת את הצפון
הו, מה יפית ארץ כנען
הרוח בך קלילות נוגעת
במעופה
תוך רחיפה
את כה יפה
את כה יפה
הו, מה יפית ארץ כנען
אתן מחוט ועד שרוך נעל
בכל מקום
אותך לנשום
ללגום עד תום
כמו מי תהום
אמרי לי כנען, מה לעשות?
ויש עליך עוד קופצים לעשרות
הקיינים והקניזים, החיטים והפריזים
האמוריים הכנענים, גרגשים ויבוסים
ויש מכות ומלחמות
וזה בזה עושים שמות
ואז אוכל לומר רק זאת
שטוב למות בעד ארצנו - זה נכון
אך זה מה שחושבים, לעזעזל, גם בני עמון
הו, מה יפית ארץ כנען
וזה סיפור ישן נושן
הו, עד מתי
תקחי חיי
ואת ימי
ועלומי?
כל הר וגיא
ספוג דמיי
אולי כדאי
לומר כבר "די"!
