מילה ועוד מילה
עולות ומתקרבות,
אולי באפלה
נמצא תשובות טובות.
מילה ועוד מילה
מגששות עכשיו
אם יש לך משאלה
אמרי אותה שוב בלחישה.
מילה ועוד מילה
בשני קולות חולמים,
כמו מנגינה עולה
במיתרים קסומים.
מילה ועוד מילה
בחושך, מקרוב,
מילים של התחלה
לומדות שוב לאהוב.
אז לא תלכי,
חכי ועוד הלילה
נדע אל מי ליבך,
אל מי לבי פועם
עד עלות החמה
נגלה אם כל מה
שיום הבטיח לילה יקיים.
מילה ועוד מילה
ואת כל כך יפה.
בעוד שעה קלה
אולי נמציא שפה.
מילה ועוד מילה,
אני לכל מוכן.
אם יש צפור כחולה
נביא אותה יחדיו לכאן.
מילה ועוד מילה
פורשות כנפי דמיון,
כמו המיית תפילה
בלילה אחרון.
מילה ועוד מילה
עולות ומתקרבות,
אולי באפלה
נמצא תשובות יותר טובות.
מילה ועוד מילה
בחושך, מקרוב
מילים של התחלה
לומדות שוב לאהוב.
