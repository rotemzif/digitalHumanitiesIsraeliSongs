מה יהיה?
אני מוצא ומאבד
הולך בדרך ומועד
בתוך תוכי אני פוחד
מה יהיה?
אני רואה בשמש צל כבד
עוד מעט יבוא הגשם וירד
וכאן לבד אני עומד
שם, מאחורי הרים גבוהים
והשמיים הכהים אי שם
בטח מחכה רק בשבילי
שם, מעל גגות בתי העיר
קשה לראות ביום סגריר
אי שם לי את מחכה
ריח ים
תמיד עולה ברוח הקיצית
בא אלי שכוח ומצית
בא כמו להזכיר לי שהיית
איך
בא החורף על הקיץ בחטף
שוב אני הולך בדרך ונסחף
איך בא הגשם ושטף
שם, מאחורי הרים...
