מרחוק שמעתי קול רעם 
עננים כגג מעלי 
בשפתי עולה שוב הטעם 
רק עוד פעם, גשם על פני
לא רוצה לגעת בנצח 
לא רוצה הכל לשנות 
תני לי רק מגע תלתלייך 
בין ידייך העולם נרגע - 
יש אלייך דרך נסיגה - אני נרגע 
איך אוכל לפנות עכשיו קדימה 
איך אוכל בין כל השאלות 
את יודעת מה שיש בי פנימה 
בואי לגלות בשפתותייך דרך לעלות 
לא רוצה לשחות עם הזרם 
לא רוצה לצאת למולו 
את רואה אני לא בטוח 
עם הרוח כל גופי דרוך ומתוח 
כמו בתוך סיפור הכל הפוך 
איך אוכל לפנות עכשיו קדימה 
איך אוכל בין כל השאלות 
את יודעת מה שיש בי פנימה 
בואי לגלות בשפתייך דרך לעלות 
מרחוק נדם קול הרעם 
עננים הופכים לכחול 
בשפתי עולה שוב הטעם 
רק עוד פעם ואני יכול
