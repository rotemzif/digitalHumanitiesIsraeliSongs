יונה על אפיקי מים
תאווה היא לעיניים.
יונה על אפיקי מים
תאווה היא לעיניים.
הן יש לכסף מוצא
וכיונתי מי ימצא
יפה רעיתי כתירצה
נאווה כירושלים.
יונה על אפיקי מים...
ולאנה ואנה תיפנה
לשכון באוהלים והנה
בלבבי לשיכנה מחנה
גדול ורחב ידיים.
יונה על אפיקי מים...
דדיה לבבי שסו
ויעשו בי וינסו
להטיהם, אשר לא יעשו
כן חרטומי מצריים.
יונה על אפיקי מים...
הוד אבן יקרה הבן
איך תאדם ואיך תתלבן
ותמה בחזות על אבן
אחת שיבעה עיניים.
יונה על אפיקי מים...
