וכשבלילה כעסתי המילים דהרו
כמו סוס משוגע שאיבד את המושכות
ואני לא אוהב דהרה שכזאת
הפרסות שוב רומסות מילים מוכרות
השארתי בבית כמה שתיקות
וידית בדלת גופה
המבט בעינייה הצליף כמו שוט
כן היה לה על מה
אני מסתובב לי לבד ברחובות
מתקפל כמו כסא בבית הקפה
הרחוב מדבר בשפת מדרכות
והאור בפנס מסתנוור מעצמו
פעם ידעתי למצוא את כתפה
להשעין בו ראש מצטער
להדליק לה מילים של אש
ואני עדיין בוער,
כן אני עדיין בוער...
