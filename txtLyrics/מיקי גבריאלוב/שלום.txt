פנסים נעים ברוח
סתיו נוהם זמירות חב"ד
בכיכר תוסס ויכוח
בין הנגד והבעד.
איך אפשר שלא לרתוח
איך אפשר לישון דומם
השלום הוזה במוח
השלום מרתיח דם.
הכיכר אוזנה אוטמת
אך לשווא לא עת לחלום
"שין שורקת לו" הולמת
מם נוהמת לשלום.
מתיבבת רוח עוני
פנסים נעים כי קר
עיצבון גדול, בטוני
מתנפח בכיכר.
צבע מתערבל בצבע
דיפלומט בדיפלומט
תל אביב תהיה ג'נבה
לשתיהן סיסמה אחת.
כל העניינים נושנו
כל נושא נדוש, נחבט
וחשבתי כבר כי אנו
נרגע לאט לאט.
ואפשר יהיה בנחת
עין לעצום בליל
אך פתאום כשד
משחת בא שלום על ישראל.
