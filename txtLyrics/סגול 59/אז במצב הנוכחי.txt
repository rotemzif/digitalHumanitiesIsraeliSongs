אז במצב הנוכחי, שלא הכל הכי הכי, 
רק מה צריך הבן אדם, אם לא לשמור על ראש נקי. 
אז במצב הנוכחי, מה שנשאר זה לחלום בהקיץ,
כי לסאטירה של היום אין שפיץ,
מכניס לחריץ קטן מטבע ישן,
וטס לי אחורה במכונת הזמן,
הרבה לפני שנאלצנו לפנות,
כשכולם עוד האמינו ביונים לבנות,
יום כיפור, רשות השידור,
הכל שחור לבן אבל עדיין ברור,
זאת חובה לבקש את רשות הדיבור,
שלא ימכרו אותי בקש בשוק הבידור,
לפני שהסגול היה קלאסי ודיין היה אסי,
בכינו בלילה עם אבנר גדסי,
המסך נדלק מול עם שנסדק,
ושלטון מפורק מניאק מי שלא צחק,
מקומדיה לטרגדיה מימית עד אופירה,
עם תקשורת אובייקטיבית כמו אל ג'זירה.
אז במצב הנוכחי שלא הכל הכי הכי,
רק מה צריך הבן אדם אם לא לשמור על ראש נקי.
זוכרים את הימים שסטנדאפיסט היה ג'וקר,
ולהגיד מילה טובה עוד לא עלה כל כך ביוקר,
אקשן, אולד פשן, עם קישקשקתא ורגע,
לא סשן של פלייסטיישן פיפא וסגה,
מורדים לחמו מאילת עד ראש פינה,
אבל היום רק מייבאים מורדים מארגנטינה,
כולם מאלתרים אף אחד לא כותב,
תגיד להם "אמברגו", הם חושבים שזאת תוכנת מחשב, 
תמיד באופנה גם אם יצאתי מהמודה,
בלילות אפלים אני מאיר כמו גולדה ,
מגיע עם הפאנק מצודד כמו טנק,
אתי אלון אבל הפוך כי אני נשדד ע"י הבנק,
אז במצב הנוכחי בין הצחוק לבכי, 
סותרים את עצמנו תראו את הדם על הלחי, 
ילדים מנקים את הראש עם סקס, בק'ס ואקסטה,
זמרים נשמעים כמו הקאמבק של סקסטה.
אז במצב הנוכחי שלא הכל הכי הכי
רק מה צריך הבן אדם אם לא לשמור על ראש נקי.
כוכבים נולדים כאן בשידור ישיר,
מובטלים מחכים יותר מטוביה צפיר,
גי טי איי אן בי איי אף אחד לא קורא,
קורעים את התחת ושום דבר לא קורה,
כי היום כבר אין ניקוי ראש רק שטיפת מוח,
אלוהים תן לי כוח צדיק בלב ים כמו נח,
אני רוצה לשלוח מסר אקספרס,
לא לשיר רק על סקס את האמת לא לכבס,
ולא לפספס למרות מצב מבאס,
אז תזיזו את התחת ואולי זה יהיה נס,
נוא בוא תיכנס, אל תגרד את התוכעס,
אם אשתך פולנייה שתנדנד את הפולקעס,
ואם אתם לא בעניין פשוט תצאו בחוץ,
כי הסגול תמיד ראשון כמו הערוץ, 
מנקה את הראש עם הבס והסנר,
אז יאללה ביי להתראות בשידור החוזר.
אז במצב הנוכחי שלא הכל הכי הכי,
רק מה צריך הבן אדם אם לא לשמור על ראש נקי.
