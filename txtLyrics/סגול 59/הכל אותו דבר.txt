כל הילדים אותו דבר, כן כולם אותו דבר,
צוחקים, משחקים, משתובבים,
בסוף כל אחד יהיה מבוגר,
כל השירים אותו דבר, כן כולם אותו דבר,
מופלאים בלחן, מושקעים במילים,
בסוף מה נשאר? רק בלוז משוחזר
אז איך זה שהיום, כתבתי אחד, שלי, לפחות, נשמע קצת מיוחד, מיוחד...
כל הזמרים אותו דבר, כן כולם אותו דבר
עולים לבמה מלאי ביטחון
בסוף הערב כולם בוכים על הבר,
כל הסמים אותו דבר, כן כולם אותו דבר
כולם ממלאים אותך כוח ואושר
בסוף הלילה אתה תמיד בוכה על הכר
אז איך זה שאתמול, לקחתי אחד, שגרם גם לשיר הזה להיות קצת יותר חד, יותר חד...
כל החוזים אותו דבר, כן כולם אותו דבר
מרימים כוסית, לוחצים כף יד
אבל בסוף היום שום דבר לא נסגר,
כל הבחורות אותו דבר, כן כולן אותו דבר,
אומרות שהן רוצות אותו רגיש וביישן,
בסוף היום כולן מחפשות את הסטאר
אז איך זה שהיום, פגשתי אחת, שלא דומה, לאף אחת, אחרת...
