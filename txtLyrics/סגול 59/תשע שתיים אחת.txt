בתחנה המרכזית המנומנמת, אוטובוס, שלושה נוסעים ונהג,
עולה לנסיעה המאספת, אל נחל אלכסנדר הנכחד,
אחרי בית ליד, הפרדסים לוחשים לי: "בוא לקטוף, עכשיו זה סוף העונה",
בסיבוב כפר הרוא"ה, אני מרגיש כי, שום דבר בעצם לא השתנה...
תשע שתיים אחת, אוסף עוד נוסע אחד,
תשע שתיים אחת, אני נוסע, בינתיים, לבד.
אולי במעברות נפגוש את גבע, ואז את גדי, בקיבוץ מגל,
אמיר באולפן, נווה בחיק הטבע, אבל האוטובוס לא עוצר שם בכלל,
ומה קורה בלהבות חביבה, ומי לועס את הגת באליכין?
בהמעפיל הם יושבים שם, עם הבירה,
תביא אחת, זה רק עשרה שקלים...
תשע שתיים אחת, אוסף עוד נוסע אחד,
תשע שתיים אחת, אני נוסע, בינתיים, לבד.
עין החורש, השער עוד פתוח, ואנשים זורמים אל הבריכה,
זקנה אחת, סליחה על המינוח, מקפלת את הבגדים במכבסה,
יורד בשביל, אל גדות האלכסנדר, ליד האקליפטוס מדליק קטנה,
הנחל כבר יבש, כן זה קיץ, בעמק חפר תמיד יש לי פינה...
תשע שתיים אחת, אוסף עוד נוסע אחד,
תשע שתיים אחת, אני נוסע, בינתיים, לבד.
בתחנה המרכזית המאובקת, אני יורד, עייף מהמסע,
מתגעגע, כבר, לעמק חפר,
אחזור לכאן
בטח
עוד שנה.
