אל תניחי לחייך,
לחמוק מבין ידייך,
לענן שבשמייך,
אל תושיטי יד.
החיים יפי התואר,
יפתחו לך תריס וצוהר,
עוד לא תם עידן הנוער,
הוא שלך, לעד.
הינשאי בראש כל ההרים
וקראי: "הידד הנעורים."
כך אמרה המשוררת,
שחייתה על שפת כנרת,
כך אמרה ולא אחרת,
על ימי התום.
נעורים הם חן וחסד,
ניחוחם שלפי אספסת,
בך הם ואת בם תופסת,
כאן, עכשיו, היום.
הינשאי בראש כל ההרים...
אל נא באפך, נואשת,
אל נא, אל תהיי חוששת,
הנה החמה ניגשת,
אל שפעת ראשך.
וחוטי זהב קושרת,
לך כנזר, כעטרת,
אל תפלי, את נהדרת
והאור מושך.
הינשאי בראש כל ההרים...
אל תניחי לחייך,
לחמוק מבין ידייך.
