מתקרב אל מערב העיר מהופעה רחוקה
מונית נוהגת, מגלגלת סיגריה ושיחה
בסיבובים אני אומר לה: צריך להיזהר
והכביש ממריא לאופק, לשמיים הוא מתחבר
למטה משמאל העננים את ליפתא מכסים
מביט לפנים, אל תוך ענן אנחנו נכנסית
תראה, היא אומרת, כוכב אחד נשאר בטעות
עזבי, אני אומר לה, אין לזה שום משמעות
בירושלים השמיים נמוכים יותר
בירושלים אפילו שקט מדבר
ואין בינינו אף אחד
שיוכל לומר את מה שהוא אומר
מחסום. את המכונית עוצרת צללית של שוטר
העננים עושים פה עבירות תנועה, אני אומר
קוראים לו רחמים: בלי ניירות אתה לא עובר
כן, עבד כי ימלוך לא בקלות יוותר
כי כאן האלוהים צריך פחות להתכופף
לכן כל הדתות צריכות דווקא פה להצטופף
אותו מפעל מייצר את הכאפייה והטלית
(ולאלוהים זאת שיחה מקומית)
והעיר הזאת יושבת על חבית של דינמיט
בירושלים השמיים נמוכים יותר...
אז את עצמי אני מוליך בין השמשות הכתומות
רואה מה שאפשר לראות רק בעיניים עצומות
רוצים פה להנות מטובם של שני העולמות
וחולמים על מלחמה ונלחמים בחלומות
חוזר משדה התעופה ורעש המטוסים
על תורן מגדלי העיר העננים כמו מפרשים
ורחמים עדיין את שערי העיר שומר
עכשיו מונית נוסעת, אבל אני אשאר
בירושלים השמיים נמוכים יותר
בירושלים אפילו שקט מדבר
בירושלים השמיים נמוכים יותר...
