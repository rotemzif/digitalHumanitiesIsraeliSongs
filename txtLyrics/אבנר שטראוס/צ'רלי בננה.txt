היה היה נהג קטר
שירד לטייל בחוף
תוך כדי פגש מלח
שעל כתפו ישב לו קוף
לקוף קראו צ'רלי בננה
והנהג נדלק עליו
קנה את הקוף מן המלח
והקוף הלך אחריו
הנהג היה מנגן גיטרה
נוהג ברכבת ושר
ולא היה אף אחד מאושר
כמו הקוף ונהג הקטר
בום צ'יקי, צ'יקי צ'יקי בום
הנהג היה מוריד את הכובע
הקוף היה מוריד אחריו
וכשהנהג פרש זרועות
הקוף היה בא אליו
ויום אחד בתחנה ירד
הנהג לשתות משהו קר
במושב הנהג התיישב לו לבד
הקוף בתוך הקטר
אז צ'רלי בננה לחץ על כפתור
הקטר החל לרוץ ולצפור
הגלגלים צ'יק צ'ק צ'יק צ'ק
הנהג קפץ, רץ עם הסנדב'יץ' ביד וצעק:
"הלו צ'רלי, תעצור"
הקוף נופף לו בחזרה
הקטר המשיך לדהור
צ'רלי בננה הקוף
לבד בתוך הקטר
לא היה מאושר מהקוף
כשהקטר דהר
בום צ'יקי צ'יקי, צ'יקי בום
עד שהגיעה הרכבת למחלף
והקוף שכח לעקוף
נפלו מהמסילה לנהר
הרכבת, הקטר והקוף
וכך מסתיים הסיפור והשיר
הגיע אל הסוף
המעשה בנהג הקטר
וצ'רלי בננה הקוף
הנהג היה מנגן בגיטרה
נוהג ברכבת ושר
ולא היה אף אחד מאושר
כמו הקוף ונהג הקטר
צ'רלי בננה הקוף
ואיתו נהג הקטר
ולא היה אף אחד מאושר
כמו הקוף ונהג הקטר
בום צ'יקי צ'יקי, צ'יקי בום
