על הקיר בתוך חדרי
משחק של אור וצל
מאיר לי הירח
שמן וקצת עצל
קורץ לחברו פנס הרחוב
לילה טוב, לילה טוב
אמא תחזיקי אותי קרוב
ותגידי לי לילה טוב
בחצר בתוך הדלי
כוכב ממשיך לשוט
על הגדר צרצר אחד
שר לו שיר פשוט
גם הוא ודאי רוצה לאהוב
לילה טוב, לילה טוב
אמא תחזיקי אותי קרוב
ותגידי לי לילה טוב
לפעמים אני מאוד
עייף ולא נרדם
מישהו, בחוט עכשיו,
רוקם את העולם
שוזר את הזריחה 
בחוט זהוב
לילה טוב, לילה טוב
אבא תחזיק אותי קרוב
ותגיד לי לילה טוב
רוח בענן לבן
ירח מכסה
אם שרה לתינוק קטן
בתוך העריסה
עצום עיניך
והפסק לחשוב
לילה טוב, לילה טוב
אמא תחזיקי אותי קרוב
ותגידי לי לילה טוב
