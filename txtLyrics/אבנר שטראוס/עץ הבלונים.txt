לכל עץ יש פרי בצבע אחד
אצלי בחצר גדל עץ מיוחד
פרי בלי ריח וגם לא טעים
אבל הוא צומח בכל הצבעים
ראו ובאו אנשים בלי סוף
וגם ילדים ביקשו לקטוף
לא תאמינו אם אספר
אבל אצלנו צמח בחצר
עץ מוזר עם פירות משונים
פירות שנראים כמו מלונים
לא עץ תפוזים, לא עץ רימונים
צמח אצלנו עץ בלונים
מהעיתון רצו לראיין
מהטלויזיה רצו לצלם
באו חוקרים חשובים ביותר
אמרו שצריך לבדוק ולברר
ניסרו את העץ וכל הבלונים
עפו למעלה לעננים
ראיתי הכל מן החלון
ועכשיו למזכרת נשאר רק בלון
גדולים בכלל לא מאמינים
כשאני מספר על עץ הבלונים
אך בתוך הבלון יש לי זרעים
של עץ בלונים בכל הצבעים
לא תאמינו...
