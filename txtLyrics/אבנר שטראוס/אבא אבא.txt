אבא אבא מתי אתה קם
פתאום מתעורר ולפתע נרדם
ראיתי אותך מרביץ לשעון
ותכף אחרי זה המשכת לישון
אני מעיר אותך יפה, צריך להזדרז
כשאני מעיר ברעש אז אתה מתרגז
עוד רגע, תכף, עוד קצת וכבר
נו אבא, באמת, היום כבר נגמר
אמא מטפסת על הקירות
להעיר אותך צריך תופים וחצוצרות
כשצריך לישון אתה לא סופר כבשים
להעיר אותך זה מעשה ניסים
יופי, פתחת עין אחת
עכשיו תפתח את שתיהן בבת אחת
אבא תקום ותקפוץ כמו נמר
נו באמת כבר, נו תתעורר
שתית כבר את הקפה הראשון
אתמול היה שבת, ישנת המון
אמרת שאתה רק קצת מנמנם
ולי זה נראה שאתה שוב ישן
האבא הזה, לקום הוא מתעצל
איזה מזל שהטלפון צלצל
אחרת לא הייתי מגיע לגן
עם אבא שפתאום מתעורר ונרדם
עם אבא שפתאום מתעורר....
ונרדם
