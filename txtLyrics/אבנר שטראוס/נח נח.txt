ארבעים יום יהיה מבול
ואתך כולם מהפיל עד השבלול
ארבעים יום תאכלו רק לחם ולפת
אשתך ואתה ושם חם ויפת
נח נח בנה לו תיבה
בנה אותה בהמון אהבה
הוא ובניו הלכו אחר האל
אם לא נח לא היה לנו גואל
החמור העיקש, האריה והקוף
אשתו האתון והזבוב והדב
נשר, עורב, זברה וצב
חסידה וזאב, עז וארנב
נח נח בנה לו תיבה...
סך הכל זה סיפור פשוט
שבעה חודשים בתיבה תשוט
לך ולחיות תהיה בית
בסוף תבוא יונה עם עלה של זית
אחרי אשר כלו המים
יתן אלוהים את קשתו בשמיים
אות ברית בינו ובין כל בשר
הייתי עצוב עכשיו אני שר
נח נח בנה לו תיבה...
החיות זו עם זו למדו לחיות ביחד
כולן בתיבה אז גרו ביחד
אחת לשניה וזו לזו הן אמרו
איך על נח עד סוף הדורות ידברו
