יש לי טלפון
ואין לי עם מי לדבר
יש לי צרות
ואין לי למי לספר
לכל מכסה יש סיר
לכל כפפה יש יד
לכל אחד יש מישהו
ולי אין אף אחד
יש לי טלפון...
יש לי מכונית
אין לאן לנהוג
יש לי שמחה
ואין לי עם מי לחגוג
יש לי טלפון...
הטלפון צלצל
הרמתי מיד
אבל בצד השני
לא היה אף אחד
אני מתקשר
את אינך עונה
כשסוף סוף עונים
עונה לי מכונה....
יש לי טלפון....
הלכתי לרופא 
שגר בסוף הרחוב
אמרתי לו: "דוקטור, 
אני מרגיש לא טוב"
יש לי חוב לאהבה
שאיש לא בא לפדות
מצטבר בי דבש
שאף אחת לא באה לרדות
כל היום לבד
שותה קפה ומעשן
יש לי טלפון
ואין לי למי לטלפן
