תסלחו לי אם אדבר באופן חופשי
סך הכל אני יד וזה יומן אישי
מה שאני מחזיקה רק הוא ממשי
מה שעזבתי אבד
אלה קטעים מתוך יומן אישי
קטעים מיומנה של יד
אני אוהבת להלביש ועוד יותר להפשיט
לפעמים חכמה ולפעמים טפשית
יד מגלה והשניה מכסה
לפעמים שמאל לא יודעת מה ימין עושה
מה שאני מחזיקה...
הייתי לבד ונגעתי בדד
לחצתי על ידית סובבתי כפית
הרגתי יתוש, ספגתי עיטוש
יש לי אצבעות וכל אצבע היא חוש
מה שאני מחזיקה...
לפעמים אני זקוקה למגע יד אשה
להיות תמיד לבד זאת הרגשה קשה
לפעמים אני נוגעת סתם בשביל ליטוף
לפעמים לוחצת יד בהרגשה של שיתוף
לפעמים נוגעת מתוך אהבה
לפעמים לוחצת יד לצאת ידי חובה
מה שאני מחזיקה...
אני אוהבת קרם ושונאת יבלות
שונאת שירותים ואוהבת לבלות
חבטתי במנגינה צבטתי ת'סנטר
נתתי לאצבעות לרוץ על הפסנתר
מה שאני מחזיקה רק הוא ממשי
מה שעזבתי אבד
אלה קטעים מתוך יומן אישי
קטעים מיומנה של יד
