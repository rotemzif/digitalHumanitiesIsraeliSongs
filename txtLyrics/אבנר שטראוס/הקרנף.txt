הקרנף הוא צמחוני
אוכל חציר ושחת
ועל האף יש לקרנף
קרן חדה כמו מחט
שום דבר אינו עוזר
הקרנפה נאנחת
תמיד כשקרנף מנגב את האף
נקרעת לו המטפחת
הקרנפה כל בוקר ניגשת
ישר אל בית המרקחת
משם היא לוקחת ארגז ענקי
שכתוב עליו "אלף מטפחת"
שום דבר אינו קורה 
כשקרנף מנגב את התחת
אבל כשקרנף מנגב את האף
נקרעת לו המטפחת
הקרנפון אפו דולף
כאילו שיש לו קדחת
כל פעם שיש לו עיטוש
זה נשמע ממש כמו טוש במקלחת
הקרנפון הוא כבר גדול
ואמא אותו אוהבת
לבד הוא מנגב ת'מקום
עליו נהוג לשבת
שום דבר אינו קורה
כשקרנף מנגב את התחת
אבל כשקרנף מנגב את האף
נקרעת לו המטפחת
רם פה פם פה רם פם פם...
