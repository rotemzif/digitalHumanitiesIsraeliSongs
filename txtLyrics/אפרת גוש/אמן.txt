היה היה פעם מישהו שאהבתי
שאהב אותי בחזרה
והוא היה לי אור 
אני הייתי לו תורה
ליופי אף פעם לא האמנתי 
בעיקר במראה בעיקר לשלי
מלבד לשלו כשהיה בתוכי
בפניו התגלות בעיני אלוהים
ברוך אתה ה' אלוהי, אלוהי כל בעולם
אשר קידשת אותי במצוותיך
ונתת לי אהבה מקודשת בדם זרע זיעה
היתה בו הרוח ולי היה אומץ
לא פעם לקחתי דברים אסורים	
בחולשה בבושה הוא נשאר לצידי
אך בטוב שמרתי נפשי לעצמי
בכל מקום שיכולתי נפלתי
ידו האוחזת שלא אוותר
אט אט הקדושה פינתה מקומה
תפילותי הצורמות לא קיבלו מענה
ברוך אתה ה' אלוהי, אלוהי כל בעולם
אשר קידשת אותי במצוותיך
ונתת לי אהבה מקודשת בדם זרע זיעה
בדידותי החותכת חייבה מעשה
כל אבר בגופי חטאיי התאבל
ואני לא עליו לא עלי התעצבתי
כאבתי את כל מה שלא נהיה
מקום משלי בעולם לא היה לי
הסתפקתי במה שפינו אחרים
הצמצום מזכך הפיתוי מרכך
כשהקרקע נשמטת נשארים הגבהים
