עכשיו כשהוא שלך,
האם את מרגישה
את כל אותם גלים
גואים בתוך ליבך?
האם יפריע לך
אם אתקרב אליו,
אומר לו
שלום ואחייך?
עכשיו כשהוא שלך,
האם את מגלה
את כל אותן תחושות,
שקודם עוד הסתרת?
האם את פוחדת
בלילה במיטה,
שהוא יצעק את שמי
ולא יזכור מי את?
גם 
אני הייתי שם.
עכשיו כשהוא שלך,
האם את רגועה?
לא מרעידה דמעה
כשהוא מגיע מאוחר?
האם את מקיפה
את עצמך באשליה
שהכול בסדר
ואין בעצם שום דבר?
גם 
אני הייתי שם.
עכשיו כשהוא שלך,
האם תוכלי לראות
כיצד הוא מתפרק מול
תשוקתו הישנה?
האם כשהוא מצחיק אותי
נקוות בך הדמעות?
האם כשהוא נוגע בי
את סוף סוף מבינה?
