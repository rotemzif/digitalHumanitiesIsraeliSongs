הייתי כמעט בן ארבע עשרה
נבעתי מהבית לאספלט החם
אני ואמא באוטובוס לעליית הנוער
שמעתי בווקמן אביב ישן
הייתי כמעט בן ארבע עשרה
אבי נישק את ראשי בשער של הפנימייה
פתאום באה איזו אישה
הצביעה לי על שישים ילד
אמרה:"תראה, זו המשפחה שלך."
נוסע רחוק...
הילד המגמגם חוזר בחלומות
היינו תשע מאות ילד 
אזוקים בשאלות
הייתי כמעט בן ארבע עשרה
וסבתא קנתה לי גיטרה שחורה
אפילו בקיבוץ הם בנו לי חדר עם מיטה
אמרתי לעצמי: "הנה מה שיציל אותך"
הייתי כמעט בן ארבע עשרה
באולם הספורט הקמתי להקה
ניגנו שם וכולם הסתכלו עלי
בפליאה
אפילו רחלי...
אוי, כמה שרציתי אותה...
נוסע רחוק...
הייתי כמעט בן ארבע עשרה
עם אחי הקטן בתחנה הישנה
שתי נשים מהמאפייה זיהו שאנחנו אבודים
נתנו לנו כמה שקלים וליוו אותנו לתחנה
הייתי כמעט בן ארבע עשרה
אני כותב את השיר שכמעט בן שלושים
בכל יומולדת קיבלתי מאבא פתק:
"תשרוד בן.החיים קשים."
