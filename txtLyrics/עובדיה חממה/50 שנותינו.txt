יש לי דבר מה להגיד לך, להמתיק איתך סוד כביר
זה לא סתם עוד דבר של מה בכך ולכן אכתוב זאת בשיר
הידעת שאני אוהב אותך, שזה אומר גם לכאוב למכביר
וממרום חמישים שנותינו, יש כבר הרבה על מה להצהיר...
שהיית לי מקלט ובית, שהיית בעצמך סערה
השנים אכן חולפות ועדיין, ישותך כאן במלוא הדרה
הידעת שאני אוהב אותך, שזה אומר גם לכאוב למכביר
וממרום חמישים שנותינו, יש הרבה תודה להכיר...
ואיתך הן הלכתי בדרך והדרך היתה לי את
בדרכנו פגשנו כל ערך, אני הייתי לך מים, את היית לי לדת
הידעת שאני אוהב אותך, שזה אומר גם לכאוב למכביר
וממרום חמישים שנותינו, יש הרבה נשכחות להזכיר...
