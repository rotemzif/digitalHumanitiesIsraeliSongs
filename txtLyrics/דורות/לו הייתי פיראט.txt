לו הייתי פיראט בת מלכה לו היית
שהמלח יבש בעיניה
בספינה מזהב הרוזן הרשע
מפליגה במצוות אדוניה
לו הייתי פיראט על שבעת הימים
לבקשך בספינה אז יצאתי
ובקו המשווה באיים החמים
לך מיטה של פרחי בר הצעתי
אך אני לא פיראט יפתי לא שודד
אלא גבר אחד העומד בשערך
וניצב לו בלילה הזה הבודד
ואין חרב לו על הירך
ואין חרב לו על הירך
לו הייתי פיראט
לו הייתי פיראט
בספינה אדומת ירכתים
לו הייתי פיראט אז עיני האחת
לראותך היא תיטיב מן השתיים
במשקפת מלח ארוכת הקנה
כמו שחף אשקיף אל האופק
וחרטום אז אשלח בעקבות הרוחות
ודמי יתנפץ אל הדופק
אך אני לא פיראט יפתי לא שודד...
אל הקרב אל הקרב ספינתי אז תקרב
וספינה בספינה תתנגח
פה יטבע כל הצי או יגיע קצי
וחרבי בליבות הרוגיה
אז בבגד פרום אגנבך אל האי
שאף איש בחופו לא ירד עוד
וישבע מן הרום כל הצוות הטוב
וישיר יפתי סרנדות
אך אני לא פיראט יפתי לא שודד...
