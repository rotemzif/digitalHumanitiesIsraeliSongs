סבתא כרמלה בלעה לה פרפר.
מה הוא אמר?
היא בלעה לה פרפר.
איזה עסק מוזר!
סבתא כרמלה אישה נחמדה,
את פיה פתחה -
ובלעה קרפדה.
היא בלעה את הקרפדה
שתבלע את הפרפר,
שאצלה בבטן ברח וחזר.
איזה עסק מוזר!
סבתא כרמלה ישבה על ארגז,
ישבה וסרגה ובלעה לה ברווז.
היא בלעה את הברווז שיבלע את הקרפדה,
היא בלעה את הקרפדה שתבלע את הפרפר,
שאצלה בבטן ברח וחזר.
איזה עסק מוזר!
סבתא כרמלה קינחה את האף,
אמרה:" לא נורא"
ובלעה לה קרנף.
היא בלעה את הקרנף שיבלע את הברווז,
היא בלעה את הברווז שיבלע את הקרפדה,
היא בלעה את הקרפדה שתבלע את הפרפר,
שאצלה בבטן ברח וחזר.
איזה עסק מוזר!
סבתא כרמלה בלעה -
גם אריה.
בלעה גם אריה?
או, יא ביה, יא ביה!
היא בלעה את האריה שיבלע את הקרנף,
היא בלעה את הקרנף שיבלע את הברווז,
היא בלעה את הברווז שיבלע את הקרפדה,
היא בלעה את הקרפדה שתבלע את הפרפר,
והשיר לא נגמר -
הוא ימשיך עד מחר!
איזה עסק מוזר!
