דברים שעושים אותי שמח הם דברים קטנים:
טעם של תפוז ראשון,
שמש בין העננים,
יום הולדת - לא חשוב של מי,
ציור שציירתי היום בעצמי.
דברים שעושים אותי שמח הם דברים של סתם:
ריח השמיכה בלילה,
צדפים על שפת הים,
טיפה של גשם בקצה האף,
בלון שפרח לשמיים ועף.
פתאום אני שמח,
ושמחות לי הפנים,
פתאום פורץ חיוך,
אבל הם לא מבינים.
איך אפשר, איך אפשר,
כן, איך אפשר?
איך אפשר, איך אפשר להיות שמח
כמעט מכל דבר?
דברים שעושים אותי שמח הם דברים של כלום:
עציץ שפרח בחלון,
עוגיות של שומשום,
כלב שמצאתי אתמול ברחוב,
סיפורים עצובים תמיד עם סוף טוב.
פתאום אני שמח...
דברים שעושים אותי שמח הם דברים קטנים.
