עוד מעט, עוד רגע קט
נגיע אל הסוף, כמעט.
כולי נרגש, הלב נצבט,
רק עוד שנייה, רק עוד מבט.
רוצה עוד לשיר עמכם,
רוצה עוד לאמר לכולכם:
טוב שהיה, טוב שהיה,
כי היה הכל טוב.
סוף טוב, הכל טוב!
אני זוכרת את הכול
כאילו זה היה אתמול.
את העולם גילינו בלי סודות,
עכשיו הגיע עת הפרדות.
הכול חלף כל כך מהר -
רק הפזמון תמיד חוזר:
טוב שהיה, טוב שהיה...
על הצחוקים והבדיחות,
על השירים והשמחות,
המסך יורד, מותר למחוא
בלי בושה את הדמעות.
גם אם רוצים עוד לחלום,
צריך כבר להגיד שלום.
השתובבנו, התלהבנו,
היינו חבורה, אהבנו,
נפשוט תחפושת, נסיר איפור,
כי זה סופו של הסיפור.
ואם להיפרד קשה,
זכרו, העיקר הוא ש:
טוב שהיה, טוב שהיה...
