אילו הייתי אנקור אפור
פורש כנפיים ועף אל האור
הייתי יושב לי על ענף ושורק
כשרק מתחשק.
אבל... להיות אנקור זה בכלל לא נעים
אוכלים כל היום תולעים וזרעים
לעוף לעוף הלוך וחזור
זה מאוד מעייף להיות אנקור.
אילו במקום סתם ילד קטן
היה אפשר להיות לוויתן
הייתי אז בטח הכי גדול בגן
וזה מצויין.
אבל... חיים קשים להיות לוויתן
הוא גר במים ורק שוחה כל הזמן
לשחק בחוץ לעולם לא יוצא
להיות לוויתן אני לא רוצה.
לו הייתי משהו אחר
כמו למשל אריה או נמר
הייתי שואג ומפחיד את כולם
את כל העולם.
אבל... להיות אריה לא בא בחשבון
מרוב שאגות עוד יכאב הגרון
אז עד שאחליט סוף סוף מה כדאי
ביינתיים אני נשאר אני ודי!
