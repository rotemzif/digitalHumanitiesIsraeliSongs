השעון שלי איבד דקה ביום
התעייפתי מלרוץ לכל מקום
כאן על המרפסת
עומד עם המשקפת
רק מסתכל בלי לגעת
החלונות ממול פתוחים לי לפלישה
מתגנב לי עם סיבוב של עדשה
כאן על המרפסת
עומד עם המשקפת
רק מסתכל בלי לגעת
מלמטה הם חולפים בתהלוכה
הצרות של אחרים כזאת ברכה
רק מביט לשמה
כמויות של דרמה
רק מסתכל בלי לגעת
מסתובב מקרב מחדד מלקט
אני מטוס מעל כולם
עוד שעה עוד דקה עוד הדרך ארוכה
אני הדוד של העולם
לה לה לה לה לם
לא צופה בכוכבים זה די טרחה
הירח הוא סתם חור בחשכה
כאן על המרפסת
עומד עם המשקפת
רק מסתכל בלי לגעת
יש אומרים בעיר חזרתי בתשובה
התגרשתי התגייסתי לצבא
לא שהתחפפתי
את הלוז ריפפתי
רק מסתכל בלי לגעת
