מאז שאני נולדתי
אני רק מנחש
אם משהו בטוח
אני ישר חושש
בחיי, זה עולה לי בבריאות
ואם חשבתי שצדקתי
אז צדקתי בטעות
היו לי אינטואיציות
רובן מבוססות
כאלה שעזרו לי
וכאלה מה לעשות
לא נורא, כך לומדים בסוף לשוט
ואם חשבתי שצדקתי
אז צדקתי בטעות
עמדתי בשקט
בתור של הבופה
ניצחתי עם הקישים
נפלתי בקפה
לא נורא, יש על זה הרבה ספרות
ואם חשבתי שצדקתי
אז צדקתי בטעות
היום אני יודע
חתמנו כאן על דיל
האושר בא הולך לו
אך גם העצב די נזיל
לא נורא, זה מחיר להישרדות
ואם חשבתי שצדקתי
אז צדקתי בטעות
