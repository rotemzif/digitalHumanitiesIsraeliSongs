עוזי יצא עם תרמיל ומקל
לחפש את עצמו בקצה התבל
שם במדבר הוא תקע את היתד
ולפתע פרץ החוצה הנפט
מאז הוא מיליונר
קם כל בוקר ומתעשר
אנשים זהב
שלמה היה איש תפרן ושקט
לא היה לו שעון, מזגן או ז'קט
לילה אחד על כספת חלם
ובבוקר הרים את השוד המושלם
מאז הוא מיליונר
טס לרומא להסתפר
אנשים זהב
יש כאלה עם כזה מזל
מסתדר להם הגורל
עם הזמן חושבים הם לעצמם
בנוסף לכל אולי הם גם
אנשים זהב
יקי רצה להתקדם בחיים
אך היו לו אישה ושני ילדים
כשהחובות התנפחו כמו בלון
הוא דחף את אשתו מסף החלון
מאז הוא מיליונר
הביטוח שילם מהר
אנשים זהב
