את משננת 'נתן זך'
אני משוגע על 'אלתרמן'
את מנגנת 'יוהאן באך'
אני את 'רוברט צימרמן'
כן - לא - כן, בואי נאמר
לא תמיד נחשוב אותו דבר
על דבר אחד נסכים:
שנינו יחד אוהבים!
את מחבבת את פליני
לי נטייה ל-'היצ'קוקים'
יש לי חולשה לאוכל סיני
את משוגעת על דגים
כן - לא - כן...
לא כל מחט מוצאת לה את החוט
לא כל ספר נכנס אל הילקוט
מה שכיף כשלא דומים -
אף פעם לא משתעממים.
את מטורפת על כחול
אני מעדיף כחול בהיר
את מחפשת ים וחול
אני מעדיף לגור בעיר
כן - לא - כן...
לא כל מחט מוצאת לה את החוט...
אם לסכם את מצבנו
יש כאן עניין של השקפה
בואי נשמור על עמדותינו
רק לא נצא להתקפה.
כן - לא - כן...
