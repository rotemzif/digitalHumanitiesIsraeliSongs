מול גדר של הבית ספר, ליד השער
הוא ניגן במנדולינה, רקד ושר
ילדים סביבו חיקו את תנועותיו
הוא שר להם פזמון, הם הצטרפו אליו
אל תצחק עלי
יום אחד אתה תהיה גם בנעליי
תיזכר ולא תצחק עלי
לא הבנתי מה קרה לו, מה הוא רוצה
הוא נראה לי קצת שיכור, מין תמוה כזה
השנים חלפו - תמיד באותה פינה
עמד הוא וניגן אותה המנגינה
אל תצחק עלי...
יום אחד אני עברתי לשאול לשלומו
וסיפרו שהזקן הלך לעולמו
שמתי פעמי אל העבר הככר
לפתע , לי נדמה, שמעתי קול מוכר
אל תצחק עלי...
