שמעתי ממישהו לפני כמה שנים
על בית ישן שלא מוצאים לו שום קונים
אם אתה נכנס יש סיכוי שלא תחזור
קוראים לו הבית האפור
בין העצים החנתי את המכונית
עליתי בשביל חשוך, מוכן לכל תפנית
שם על הגבעה לרגלי ענן שחור
עמד לו הבית האפור
חרש נכנסתי אל המסדרון הצר
סקרן כמו חתול אבל פחדן כמו עכבר
על הקיר תמונות לחשו אלי בקור
וולקאם לבית האפור
אז הגעתי, נכנסתי
לאט לאט הבנתי
שאת סוף הלילה
אני לא אזכה לראות
היתה שמה דלת שהובילה לגניחה
היתה שמה דלת שהובילה לצריחה
דלת אדומה שהובילה לגרדום
ודלת לשום מקום
אז הגעתי...
פסל עתיק לפתע קם לו לתחייה
קולב בסלון תקף אותי עם מטריה
הרצפה קפצה, הסלון התחיל לבעור
נשרף כל הבית האפור
רצתי לדלת - המנעול היה שבור
ניסיתי חלון אך הסתבר שזה ציור
אל הגג עליתי, עפתי כמו ציפור
נפלתי מהבית האפור
מה שקרה אני זוכר במטושטש
זחלתי לאותו מרוסק ומרוטש
על הכביש דהרתי, הסתכלתי לאחור
נעלם לו הבית האפור
הגעתי...
הלקח שבסיפור ברור לי ועוד איך
לבית הבא אני הולך עם מתווך
אם תשמע על משהו, דבר אחד תזכור
רק לא - רק לא באפור
הגעתי...
