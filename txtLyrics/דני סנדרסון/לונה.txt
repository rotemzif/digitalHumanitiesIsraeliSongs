היא עובדת יום שישי
מלצרית במסעדה.
אני בא מחוץ לעיר
במיוחד לראות אותה.
קורא לה לשולחן
מבקש תפריט לראות,
עונה לי בקרירות
"כאן אוכלים רק לבבות".
לונה לונה מלצרית מהירח
מה קורה בראש שלך אנ'לא יודע.
מגישה את הסלט
מבקש להחליף מזלג.
מנסה עם כל מנה
אל עיניה להתברג.
בסוף עוזר קצת עוז
מבקש ת'טלפון.
עונה לי אדישה
"להביא לך חשבון?"
לונה לונה...
לו היתה לי הזדמנות
קצת לדבר איתה,
אז יכולתי בקלות
לפצח ת'צופן שלה.
הם סוגרים את המקום
מרימים ת'כסאות.
בעל הבית בפינה
ממיין את השטרות.
אני עם המעיל
על הדלת כבר נשען
נגשת היא אלי
קח אותי מהר מכאן.
לונה לונה...
