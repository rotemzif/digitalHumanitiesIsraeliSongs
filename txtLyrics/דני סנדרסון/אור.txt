הלכתי לחברת החשמל לשלם חשבון
וחיכיתי עם כל הקהל די בדכאון
כולם שעות עמדו, רק דבר אחד בקשו
אור! אור!
תנו לנו אור!
אור! אור!
אין אור בקצה התור
יהושע פקיד ראשון השתלט יפה
דאג שהכל יזרום בינו והקפה
בארבע ודקה שם את הכובע וכיבה
את האור, אור
כיבה את האור
אור! אור!
אין אור בקצה התור
זהו חוק ישן
הוא פשוט אומר
שהאור של אחד
הוא חושך של אחר
יצאתי לחנייה, חשוכות עיניי
בחורצ'יק חבוש כיפה כה פנה אלי:
למה תלך תוהה, בוא אלינו ותראה
אור! אור!
יש לנו אור
אור! אור!
יש אור בקצה התור
זהו חוק ישן, הוא פשוט אומר
שהאור של אחד הוא חושך של אחר
בערב על הספה תמו מעללי
אופירה פרועת שיער נצמדה אלי
בחושך השקט סוף כל סוף גיליתי את
האור! אור!
הו, איזה אור
אור! אור!
יש אור בקצה התור
