תני לרוח ולמים
להדפק על החלון
ואנחנו בינתיים
לא נלך לשום מקום
שהשמש תתחבא לה
אחרי ענן קודר
בלי ויכוח נוותר לה
בלעדיה נסתדר
זה הערב שידענו
ברכות הוא ישתלט
ועכשיו שהוא עמנו
לא יוכל להמלט
התקרה המטפטפת
שתמשיך לעד בכלל
כאן בשקט אלטף את
שערך המתולתל
שירעישו השמים
שירעידו הבתים
בין ברקים לבין כוס יין
נדבר במבטים
לא תארנו אף לרגע
שסופה כזאת תצוץ
שום דבר אינו דומה לה
גם לא הסופה בחוץ
תני לרוח ולמים
להדפק על החלון
ואנחנו בינתיים
לא נלך לשום מקום
