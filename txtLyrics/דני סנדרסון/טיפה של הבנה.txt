הדרקונים באים הלילה
מתעופפים מול חלוני
במלחמות של אור ואופל
פורצים את גבולות דמיוני
אני ועצמי גרים ביחד
אחד שפוי השני קצת לא
משוחחים עד אור הבוקר
עומד כל אחד על שלו
טיפה של הבנה לא תזיק לשנינו
טיפה של נחמה קצת לפני כיבוי
על אף החשיכה שתיפול עלינו
אנו האור והסיכוי
בלב אדם שרוע מזח
ולאורכו עוגנות ההחמצות
הוא מנסה אותן לשכוח
בכל זאת עולות וצפות
אז קצת חמלה טיפה של חסד
טיפה לצאת מתוך המעגל
ואם לעצמי אוכל לסלוח
לסלוח ליתר זה קל
טיפה של הבנה...
לאורך כל הלילה
טעון ועצבני
המתאגרף בשתי הפינות
הוא אני
טיפה של הבנה...
