כשאוכל לזרום אחרת,
אני נהר של טעויות.
מורידה את המסך בשקט,
שלא תוכל לראות.
כשהכל יהיה בסדר,
פחות כואב ומרוקן
כי בלב אצלי תמיד שלכת,
ובחוץ הסתיו חלף מזמן.
שוב חזר אותו הבוקר,
מאיר עלינו אור קטן
והזמן ממשיך לברוח,
לי לא אכפת לאן.
אל תבעט לי בבטן הריקה,
אל תקח את כל מה שלא שייך לך
וכמה שאני אוהבת אותך.
כשהכל יהיה בסדר,
ואז תבוא בי מנוחה.
כשהעייפות הזאת תחלוף,
אוכל להיות ערה איתך.
כשאוכל לזרום אחרת,
אני נהר של טעויות.
מורידה את המסך בשקט,
ואז כבר לא תוכל לראות.
שוב חזר אותו הבוקר...
