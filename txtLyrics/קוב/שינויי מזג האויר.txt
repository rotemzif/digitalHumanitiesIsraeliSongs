שינויי מזג האויר הביאו אותי לחשוב
שמלבדם אני עצוב גם בגללך.
ליד הבית שהיה ביתי, סללו רחוב,
אני יודע, משהו פה משתנה.
הנה ענן,
דומה לעוד עננים שכבר חלפו,
ובכל זאת עוד - אני רואה צורות.
פעם הייתי מקרב
את כל הגוף לנשיקות,
הייתי בא אצלך, לומד הכל.
פעם היו בי עוד אנשים,
נותרו לי רק שמות,
גם ים מוחק שמות - כתובים בחול.
אבל עכשיו אני יודע,
שבכל זאת את איתי,
וביחד, שנינו יחד, נולדים.
חילופי האנשים הביאו אותי לחשוב,
שמלבדך לא נשאר לי אף אחד לאהוב.
ליד הבית שהיה ביתי, סללו רחוב,
אני יודע משהו על רע וטוב.
הנה הים,
דומה לעוד ים, ועוד ים, ועוד נמשך.
תמיד יש ים, תמיד ישנה סירה.
פעם הייתי מקרב...
מה שאמרת ומה שלא, הביא אותי לחשוב,
שהמילים שלנו נפגשות.
ליד הבית שהיה ביתי, סללו רחוב,
נתנו לו שם, תמיד נותנים שמות.
הנה גם את,
פעם את דומה לים, ופעם לא,
פעם את שם, ופעם את פה.
פעם הייתי מקרב...
