ערב השנה החדשה
האם עוברת בך גם התחושה
שכל מה שנציע
שכל מה שנרצה
יכול לקרות אולי מחר?
זמן לקוות...
ערב השנה החדשה
שלא נדע עוד צער או בושה
הלב יגיד - קדימה
זה זמן לגאולה
יגור זאב עם כבש
יגור אנס רשע עם בתולה
זמן לקוות...
ערב השנה החדשה
בכותרות העיתונים תהיה דרישה
לכל מי שיודע על רצח, או אסון
או קצת מתגעגע לשחיתויות שלטון
ערב השנה החדשה
האם בכם עוברת גם אותה תחושה?
כל מה שנציע
שכל מה שנרצה
יבוא בלי להודיע
יכול לקרות אולי מחר
זמן לקוות...
ערב השנה החדשה
רק עוד דבר אחד בבקשה -
כבר השנה עוברת
ואת לא מתקשרת
