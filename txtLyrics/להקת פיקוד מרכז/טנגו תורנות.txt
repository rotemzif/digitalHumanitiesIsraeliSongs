תורנות בבסיס
בקבוקים של עסיס
וטרנזיסטור קטן
פה מגיש את הטנגו
ואל תתפלא
אם באור לא מלא
או-טו-טו המורל כבר עולה.
את השמירות חלקו בינינו חלק חלק
ולא ינום סמל תורן ולא יישן
אבל אנחנו כאן שומרות על הגחלת
בצריף השק"ם החבוב והישן.
שלוש שעות נרביץ כמה פטרולים
ונערוך ספירונת-מלאי לכוכבים
אבל עד אז בין "לטקיסים" ו"רוקנרולים"
נרביץ פה טנגו טוב כזה שאוהבים.
תורנות בבסיס ...
בקורס צניחה אני לומד במלוא ה"טראנס" פה
להיות בין ארץ ושחקים תלוי כשק
אבל הערב בינתיים יש לי "שאנס" פה
להיאחז ילדה במשהו מוצק.
ולי קצינת מיון אמרה לפני יומיים
שאם מד"סית מתכייף לי כאן להיות
את צריכה לקחת את עצמך קצת בידיים
ואם כבר, אז כבר בידיים גבריות.
תורנות בבסיס ...
בתור מם-כף למדתי התמצאות בשטח
אגוף משמאל ומימין - אוייש, - מה קרה? (כלום)
אבל בטנגו טוב כזה אני לפתע
מוצא סוף סוף מה זאת דבקות במטרה.
בטירונות הייתי סתם סמינריסטית
שמרחפת לה בענני פיוט
וחולמנית קצת ורומנטית וסופיסטית
אבל כיום את כבר צמודה אל המציאות.
תורנות בבסיס...
אני קשָר וממונה על כל הרשת
ושמי הוא מוטק'ה, מה הוא שמך?
שמי רות. -עבור! -אולי תפסיק להתקשר?!
זה כבר לא קשר ! -אז מה זה? -פלונטר!
טוב, טעות שלי, חזור.
אני חובשת! -באמת? אם כך, הלב כאן
מצריך טיפול. -אה, נו, נראה...
יותר חזק! (נשיקה)
הי, נו, מספיק עם נשיקות, מה אתה חושב פה?
אני לא חושב, זה מקצועי, אני נשק!
תורנות בבסיס...
