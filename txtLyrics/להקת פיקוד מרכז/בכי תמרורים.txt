- שלום לך אין כניסה, 
- שלום לך רמזור. 
- אפשר להיכנס? 
- נמצא אצלי עצור! 
- אני רואה שאת והוא כבר די תקועים 
- עליו אפשר לסמוך, הוא לא מחליף צבעים 
הוי ארור, ארור, ארור 
מי שעשה אותי תמרור 
ולא לשווא הכל אומרים 
שאין כמו בכי התמרורים 
- שלום לך עצור, 
מתוק שלי תביט! 
- נורא עסוק עכשיו 
אני פה בתפקיד 
- אז בוא נצא ונטייל נא בחומה 
- אך מחכה לי פה, אחת עם זכות קדימה 
הוי ארור, ארור, ארור... 
- הי מתוק זכות קדימה! 
- לאן אתה נכנס? 
אקרא פה לשוטר 
דרכת על הפס! 
- חשבתי שאצלך השטח הוא בטוח! 
- תעוף מפה מיד! אם אין לך ביטוח 
הוי ארור, ארור, ארור... 
- לזכות קדימה כמותי 
עם אופי כה שקט 
אסור לה לעמוד 
רחוק מן הבנקט 
- תמיד מסתובבים פה כמה עמודים 
- עם שיבושים בכביש וסיבובים חדים 
- לא אין פה עצירה 
ואין פה חנייה 
ואין פה הזהרה 
ואין פה חצייה 
כי זה מתחיל בסתם פנייה עם ברך 
וזה נגמר תמיד עם "ילדים בדרך". 
הוי ארור, ארור, ארור...
