שמעו נא שמעו על רוברטו שלנו
הלך מן הכפר אך העיר מילנו
הוא ואשתו אנא מריה
ותשעת הילדים שהיא הביאה
מצאו להם בית בקצה הפרוור
חדר קטן וחשוך וצר
רוברטו מצא עבודה זמנית
להחליף לחדשים נהג מונית.
יום אחד ברחוב מנפנף סלבטורה
אמר: בוא תכיר את מהירה דולורה
בתולה החמודה לבדה מתגוררת
הלך לו איתה - הפסקה בסרט.
רוברטו נלכד כי בבית נשבר לו
אך יום אחד חזר אחיה קרלו
חבט בו היטב עם מקל של תורן
ובצד מי עומד ומביט - סלבטורה.
חזר אז רוברטו, אחינו שלנו
לבית שלו בפרוור של מילנו
ומה הוא רואה? ארבעה מילדיו
עומדים ערומים והבית חרב.
אשתו היקרה נקברה במפולת
בתו הבכירה נפגע ה בגולגולת
ושני הילדים בנימינו ומריו
יושבים במשטרה כי גנבו סיגריות
רכב על אופניו לבקש עזרה
פתאום התחיל גשם איום ונורא
התחלקו האופנים לתוך הנהר
רוברטו טבע והסרט נגמר.
ילדיו הקטנים לא שפר גורלם
לבית יתומים הוכנסו הם כולם
ובעל הביתשנראה די תמים
ניצל את היתומים למסחר בסמים
הלכו הילדים מדחי אל דחי
מדם לדמעות ומבכי אל בכי
עד שפגשו את ויטוריו דה-סיקה
והחברה שלו את הסרט הפיקה
