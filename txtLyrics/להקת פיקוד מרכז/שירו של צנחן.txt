ראית אותו במטוס הממריא
תחתיו נפרשים פרדסים וכפרים
הוא חש את משא המצנח על גבו
אוחז ברצועות וחושב בליבו:
הנה עוד דקה
והרוח תחבוט על פני
הנה עוד דקה
יפתח המצנח מעלי.
כשיפתח עלי כשיפתח
את העולם כולו אשכח
אני לבד והמצנח
שיפתח, שיפתח
שיפתח עלי.
ראית אותו מתייצב לזינוק
לאור הירוק, הירוק מחכה
עוד רגע עוד רגע תבוא הפקודה
חופת המצנח על הרוח תכה
הנה עוד שניה
והרוח תחבוט על פני
הנה עוד שניה
יפתח המצנח מעלי.
כשיפתח עלי כשיפתח...
ראית אותו מרחף באוויר
חופה לבנה, לבנה מעליו
את כל מיתרי המצנח יאסוף
מיד כשינחת ויקום על רגליו
ושוב מחדש
הוא נושא לשמים עיניו
ושוב מחדש
הוא חוזר לפזמון שאהב:
כשיפתח עלי כשיפתח...
