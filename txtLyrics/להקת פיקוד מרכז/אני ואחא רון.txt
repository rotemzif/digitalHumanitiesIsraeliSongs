כשרון אני ואנוכי נולדנו תאומים
לי קראו מיד בשמו שלו, ולו קראו בשמי
ומני אז, ברב כשרון,
קופץ לו אחא הראשון
ואין יודע עד היום: מי רון, ומי אני?
כי זהו, זה החוק,
כי זה החוק של אחא רון:
לצחוק, תמיד לצחוק
תמיד לצחוק האחרון
כבר בדלת של הקלט התייצבנו כה דומים,
וחיילת מבולבלת את אחי רשמה בשמי.
וכשהרמתי קול חמס
על חוצפתי קבלתי קנס.
ורון הטוב יצא לרחוב לחופש..במקומי!
כי זה החוק של אחא רון:
לצחוק, תמיד לצחוק
תמיד לצחוק האחרון
רון שוכח להצדיע? - ואותי עונשים כחוק.
רון בורח מקליע? - ועלי צורחים: "תינוק"!
ובצאתנו לשמירה
נרדם לי רון בחפירה,
ואנכי, במקום אחי, נשלח אל ... הצינוק!
כי זה החוק של אחא רון:
לצחוק, תמיד לצחוק
תמיד לצחוק האחרון
הגזבר בסוף כל חודש בין השניים מתבלבל
ואחי את המשכורת פעמיים מקבל.
תמיד תמיד באימונים
אני ראשון למצטיינים,
ולבית הספר לקצינים שולחים את ...אחא רון!
כי זה החוק של אחא רון:
לצחוק, תמיד לצחוק
תמיד לצחוק האחרון
אך לכל ליצן העונש ולכל לוחם שכרו.
כארי שכול לחמתי, כשזזנו לדרום
שם בשיני ובציפורני
נהגתי טנקים אחרי.
וברוב כבוד את אות סיני נתנו ל...אחא רון!
כי זה החוק של אחא רון:
לצחוק, תמיד לצחוק
תמיד לצחוק האחרון
אז ביני ובין עטרה, מרב צער ויגון
אהבת עולם נקשרה עוד לפני מבט ראשון.
היתה זו אי הבנה קלה
כשהכלה התבלבלה
וכך פשוט מתוך טעות נישאה ל...אחא רון!
כי זה החוק של אחא רון:
לצחוק, תמיד לצחוק
תמיד לצחוק האחרון
כל העסק הארור אז על כולם נמאס כצנון
חיש ערכתי צוואונת ואקפוץ מן החלון.
אותי הספיד אז כל הגדוד:
"בחור בריא", "בחור חמוד"...
ובמקומי, ובמקומי...
קברו את אחא רון!
כי זה החוק של אחא רון:
לצחוק, תמיד לצחוק
תמיד לצחוק האחרון
