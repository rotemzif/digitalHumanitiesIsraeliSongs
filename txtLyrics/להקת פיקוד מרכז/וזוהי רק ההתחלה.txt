אדם בונה ביתו מחומר ולבנים
ובינתיים יש צרות עם השכנים,
וזוהי רק ההתחלה - לה-לה...
צריך עצים לחטוב ומבורות לשאוב
והמרבה דעה הוא גם ירבה מכאוב,
כי זוהי רק ההתחלה - לה-לה...
עתים אדם שמח ועתים סובל,
ובין ההוא לזה חוגג חצי יובל,
וזוהי רק ההתחלה - לה-לה...
אדם בונה ביתו וכוחותיו אתו
אולי זה רגע מר, אבל זה לא נגמר,
כי זוהי רק ההתחלה - לה-לה...
הנה מקצה-מזרח יפציע יום חדש
וזוהי ארצך זבת חלב ודבש
וזוהי רק ההתחלה - לה-לה....
