הו ולנטינו ולנטינו
בשערך הברילטינו
בשתי עינייך אבקש
את הסולטן ממרקש
ואת הרמז הלטיני
עם חום הלב הלבנטיני
אתפוס אותך כמו מדוזה
הוי, הרוזן די - למפרוזה.
הוי, בוא אלי, הבוקניר
את נשמתי אתה מסעיר
הוי, מה חלק הוא עור פניך
כמו הלק על ציפורנייך.
טנגו ולנטינו
טנגו ברילנטינו
טנגו הלב החולה 
אולה!
אני רועדת ונושמת
מבט עינייך כתנשמת
אותי קנית, הפחה
בהרמונך להיות שפחה
מתי אזכה ולו רק פעם
ללחוש לך באוזן: רודולף.
הו, ולנטינו עד העומק
בלחיי בוער הסומק
אמצני, רודולף, אל ליבך
האם נעול הוא, הפחה
או שמא מישהו כבר גר בו
אולי השקטה גרטה גרבו?
טנגו ולנטינו...
