קול פעמונים קורא בעיר העתיקה
קול רוכלים מכריז על כל מיני המתיקה,
ריח תבלינים נישא משוק הבשמים
מור וקינמון ופילפלים ויסמין.
ג'ומעה כאן זה יום שישי ושאבס זה שבת
אי אפשר לצאת מזה, הכל כמו סלט,
מהישיבה עולה תפילה אשכנזית,
על הצריח ממולה קורא המואזין.
יא ליל, יא ליל בבוקר ובליל,
הזמר מתגלגל והויכוח מתפלפל.
משרד הפנים משרד הביטחון
אחרי הכל כולנו במזרח התיכון.
הכופרים, להם רק המלאך הטוב ימחל
בינתיים קח מהמשקה המהולל,
טבול הפיתה עם החומוס והצנוברים
התמזג עם האויר ועם השירים.
מתגנבת ויוצאת מתוך הצעיפים,
רקדנית הבטן אל מחול הכיסופים,
תוף העוז נותן סימן והטמבור מוכן
ירכיה מתפתלות לכאן ולכאן.
יא ליל, יא ליל...
חליפות, כפיות, גלביות ומדים
חוגגים במסעדה של אבו איברהים.
כל הבעיות כולן באות על פתרונן
רק צריך לשבת מסביב לשולחן.
קול פעמונים קורא בעיר העתיקה
קול רוכלים מכריז על כל מיני המתיקה,
חי זקנו של הנביא וחי אמונותי
פקח עיניים ותראה היכן אתה חי...
יא ליל, יא ליל...
