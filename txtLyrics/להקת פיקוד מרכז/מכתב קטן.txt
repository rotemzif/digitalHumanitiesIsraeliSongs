מכתב קטן לאיש אחד רחוק מכאן
ובו תמונה שיש בה זיכרון ישן
שנינו מחייכים למצלמה
לפני שהוא הלך למלחמה
חמה ידו היתה כשהוא חיבק אותי
כבר לא בוכה
גם לא בלילה לבדי
רק הזמן חובש את הפצעים
האלה שבחוץ ואת ההם שלא רואים
יש ודאי במקום נסתר
תשובה לכל דבר
אז למה דווקא לי
נגמר הכל לפני שהתחיל
מכתב קטן לאיש אחד רחוק מכאן
ובו ריחות שדה פתוח של דגן
כף רגלינו על האדמה
לפני שהוא הלך למלחמה
חמה ידו היתה כשהוא חיבק אותי
כבר לא בוכה
רואה כמו בהילוך איטי
כל הנשימות, הרגעים
האלה שבחוץ ואת ההם
שלא רואים
יש ודאי במקום נסתר...
מכתב קטן לאיש אחד רחוק מכאן
ובו תמונה שיש בה זיכרון ישן
שנינו מחייכים למצלמה
לפני שהוא הלך למלחמה...
