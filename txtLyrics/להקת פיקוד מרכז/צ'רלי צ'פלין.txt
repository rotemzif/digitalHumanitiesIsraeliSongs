אז היה הסמל - נעל
ושפם קטן שחור
כל שוטר היה בליעל
כל גנב היה גיבור.
והיום כמה שונה הטעם:
השוטר גיבור ויש לו גם שפ - ם.
חלפו כבר הימים ההם,
הזמן ההוא נגמר
הסרט אז היה אילם
אך היה לו מה לומר
הוי, כמה צר לי צ'רלי!
כל המשתתפים בסרט
אצו רצו כבזק,
לעבוד עבדו במרץ,
אהבה עשו צי'ק צ'ק.
והיום הכל נראה אחרת:
אהבה תופסת את חצי הסרט.
חלפו כבר הימים ההם...
לא היה תקציב פיתוח
הלבוש היה בלה
החזה היה שטוח
אך הלב היה מלא.
והיום כשהלב שטוח,
דווקא לחזה ישנו תקציב פיתוח.
חלפו כבר הימים ההם...
אז היה העוני - עוני
וגנבה היתה גנבה..
ורבים קטנים כמוני
חיו רק מאהבה.
והיום גדול מאוד השוני:
לא רואים עוד בסרטים אחד כמוני.
חלפו כבר הימים ההם...
