בוא נאמר, ידידי, הימים עוד יפים
לא הכל כה שחור, השמיים כחולים.
בוא נאמר, חברי, שנפסיק להלקות
את עצמנו בשוט ונפסיק כבר לבכות.
עוד כוחנו כה רב, ויש עוד עשות,
ולכן ידידי, די להכות.
הסתכלו לאחור, לא עברו די שנים
רק כמה עשרות לתחיית הבנים.
כי תקומת מדינה היא דבר לדורות,
ואין כל סיבה כעת לבכות.
בוא נאמר, ידידי, הימים עוד יפים,
לא הכל כה שחור, השמיים כחולים.
וכולנו בשיר, כולנו יחדיו
נעצור הדמעות ונאהב.
וכולנו בשיר, כולנו יחדיו
נעצור הדמעות ונאהב.
עיצרו, ידידי, עימדו במקום
והתחילו לחשוב על אתמול והיום.
על אותן השנים שכולנו יחדיו
בנינו מחול ארמונות של זהב.
מקצווי גלויות, מארצות הנכר
הגענו לכאן לבנות המחר.
וראו זאת הארץ פוצחת בשיר,
ציפורים, ילדים וקול הזמיר.
ראו, גם ראו את כחול הימים
את צבע הקשת גיבו הגלים.
בחנו היפה, המכוער תשנו,
אך למען השם, אל תהרסו!
וכולנו בשיר...
