אתמול הרמתי את היד, 
שני נהגים עצרו מיד 
בחרוק בלמים. 
הילדים אינם שומעים 
את מצעדי הפזמונים 
כשאני ישן. 
מול עיניו של השוטר 
באדום אני עובר 
על פני הרמזור. 
ואז אני יושב תוהה 
ומדמיין מה שיהיה 
כאשר נחזור: 
עוד ניווכח כשנחזור: 
הכול יהיה כמו שהיה, 
כמו שהיה. 
והמחר כמו העבר 
והעבר כמו המחר, 
הללויה. 
כשנחזור עוד ניווכח 
שהאישה, אכן, מלאך... 
המוות, כמובן, 
וחמותי המקסימה 
דיברה long play בלי הפסקה, 
בלי עצירה. 
שום טרמפ אינו עוצר בכביש 
פתאום אני שוב חנטריש 
ואבי חמור. 
ואז אני יושב תוהה 
ומדמיין מה שיהיה 
כאשר נחזור. 
עוד ניווכח כשנחזור... 
וכשנחזור אני נשבע 
שחובותי, כולם, אפרע, 
אשלם בזמן. 
ארשום דו"ח חנייה עצמי, 
גם אנשק את חמותי, 
לא חשוב היכן... 
אם אתנהג לא כשורה 
אסגיר עצמי למשטרה, 
בצינוק איום. 
ואאזין בלהיטות 
לכל פרקי החזנות 
רק יבוא היום. 
שכבר נחזור, שכבר נחזור 
והמחר של העבר 
יהיה היום. 
וכן יהיה מה שהיה 
ושיהיה, יהיה, שלום 
הללויה.
