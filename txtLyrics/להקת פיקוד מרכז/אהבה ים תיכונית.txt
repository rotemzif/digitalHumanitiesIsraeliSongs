עלמה עלמה יפת מראה
הסיטי הווילון
הלא אני לך מחכה
מתחת לחלון.
איני שומעת, עלם חן
איני רוצה לבוא
הרם רגליך, עלם חן
והסתלק מפה.
אם לא תניח לי עכשיו
אצלול עמוק עמוק
אהיה במים דג זהב
וכך ממך אחמוק.
לא, לא אניח לעולם
כי בך, רק בך אחפוץ
היֹה אהיה דייג בים
וכך אותך אתפוס.
הו, עלם עלם עז פנים
אליך לא אשוב
אהיה ציפור בעננים
ואז ממך אעוף.
גם אם תעופי מידי
לא אניחך לשוט
אהיה צייד בין ציידים
וכך אותך אצוד.
או אז אהיה לפרח בר
בגן או בביצה
אהיה שתולה בין הר להר
אותי אז לא תמצא.
אם ככה, פרח בר שלי
ארוץ אחרייך שוב
אני אהיה פרפר עליז
ואת תשקיני צוף.
אנדוד לי, עלם, וארחיק
בין יערות העד
אהיה לעץ אלון עתיק
כך לך אובַד.
אהיה לצמח מטפס
כרוך מצד אל צד
ואז, כשיח עלי עץ
נהיה דבוקים לעד.
