כל הכוכבים שבשמיים
לא מאירים לי את החשיכה
העצב משתלט כמו הגשם
טיפה ועוד טיפה ועוד טיפה.
חלמתי שאיתך יהיה לי שקט
נתת לי הרבה סיבות טובות
עכשיו כשהאמת חונקת
לא נשארו אפילו חלומות.
אם אתה חושב שאין בי כח
אם אתה חושב שאכשל
עמוק עמוק בלב אני יודעת
מה שלא הורג רק מחשל.
בחיים שלי נשבעתי
שיותר לא אוותר
לא טעיתי לא פשעתי
לא הייתי עם אחר.
עכשיו עם השלכת
עם הרוח של הסתיו
ממך אני הולכת
לעולם שוב לא אפחד.
אל תגיד לי כמה השתנתי
אל תגיד לי שאני קשה
הכל בעצם הצטבר לי
טיפה ועוד טיפה ועוד טיפה.
יש סיבה לכל מה שקורה לי
יש תשובות לכל השאלות
אני יודעת שעכשיו קשה לי
אבל איתך קשה יותר לחיות.
אם אתה חושב שאין בי כח
אם אתה חושב שאשבר
עמוק עמוק בלב אני יודעת
מה שלא הורג רק מחשל.
בחיים שלי נשבעתי...
