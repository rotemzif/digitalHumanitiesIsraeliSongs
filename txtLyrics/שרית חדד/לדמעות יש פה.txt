חלמת על אהבה, חלמת על בית,
חלמת על משפחה וחום,
אך יד רעה הגיעה אל שפתייך,
ובלי מילים גדעה את החלום.
מלאך, אם מרחף, הוא לא הופיע,
את כל המצוקה הוא לא שמע
ולא היתה שם יד אשר תושיע
כשאת צללת לשחור של הדממה.
לדמעות שלך יש פה
והן רוצות לצעוק
לדמעות שלך יש פה,
הן לא רוצות לשתוק
אז ספרי, ספרי הכל
אל תשמרי בלב
כי הדמעות האצורות
מרות מכל כאב
את יכולה להיות פה ומפורסמת,
או נערה עם ג'ינס ותלתלים,
או רק ילדה שאת עיניה לא עוצמת
כי בלילות חוזרים שוב הצללים.
אני כאן לידך, גוזל פצוע,
את מה שלא תאמרי אני אשמע
אני איתך זועקת ודורשת
את עלבונך ואת הנקמה
לדמעות שלך יש פה...
