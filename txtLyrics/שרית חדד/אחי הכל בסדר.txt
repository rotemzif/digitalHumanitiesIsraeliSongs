אחי, האם תזכור איך הימים נראו אחרת
כשבשכונה הדלת מעולם לא ננעלה
ישבנו יחד על המדרכות עם בוא הערב
בלי כלום, רק עם שמחה אחת גדולה.
אתה שמרת אז עלי וגם אני עליך
וכל מה שהיה שלי תמיד היה שלך
הרוח קצת שונה היום והשגרה נושכת
אבל ישנה בינינו הבטחה.
אחי, הכל בסדר, כי זה לזה אנחנו ערבים
אחי, בליל הסדר לא יהיו בינינו רעבים.
אחי, כשהשולחן יהיה ערוך בליל הסדר
עם אור היקרות של הנרות הזהובים
נאהב את האורחים המסובים יחדיו בחדר
ולא יהיו בינינו רעבים.
אחי, הכל בסדר. בתוך הלב נמצאת כבר התשובה
הכל יהיה בסדר אם רק נדע לתת מאהבה.
