בואו נשחק ולא להידחק
ולא להידחף כי יש מקום פה לכולנו
מי יהיה ראשון? הזמין פה כבר אמנון
ומי יהיה שני אני מציע אן דן דינו.
אן דן דינו, סוף על הקטינו
סוף על הקטי קטו
אליק בליק בום.
דני מבלף, אני לא משתתף
ורותי מסתירה, אני מציע שעוד פעם
עוד הפעם בום, שוב לא יצא לי כלום
תמיד אני אחרון, תמיד אני עומד ראשון.
אן דן דינו...
לא מלפני, גם לא מאחורי
ולא משני צדדי ומי שלא ישמע עומד
גילי אל תברח ואורי אל תשמח
ראיתי את כולכם, הנה הגיע בא תורכם.
אן דן דינו...
אן דן דינו שוב, תראו זה לא חשוב
תמיד בין כה וכה מי שנשאר אז בא תורו
אורי שוב יוצא ודני לא רוצה
שברו את הכלים ולא משחקים.
אן דן דינו...
