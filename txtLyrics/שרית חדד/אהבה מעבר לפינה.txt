אני עוצמת את עיני ושוב חולמת
ומתוכי עולה אותה תמונה
מעט נוגעת בפנים ושוב נושמת
האהבה מעבר לפינה
החלומות שלי פורשים עכשיו כנפיים
כמו פרפרי הלילה המואר
כל העולם שוב משתנה מול העיניים
ורק הלב כואב כמו בעבר
פתאום ביום בהיר נזכרתי בעיניך
ובתוכי בכתה הנשמה
ושוב בכל העיר חיפשתי את פניך
האהבה מעבר לפינה
קו הרקיע הסגול נושק לאופק
ומצלם את כל שבורי הלב
עוד רגע לעינינו יעלה הבוקר
וסוד חדש ישן לפתע יתגלה
החלומות שלי פורשים עכשיו כנפיים...
