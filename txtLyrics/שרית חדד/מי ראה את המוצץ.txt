המוצץ שלי אבד
מוצץ כתום מוצץ קטן
לפני שניה היה ביד
ופתאום הוא נעלם
אולי הוא התגלגל מתחת לשולחן
את הדרך אלי לא זוכר
אולי הוא מרחף בשמיים על ענן
אולי הוא מנשק פה אחר
המוצץ שלי עצוב
מוצץ כתום מוצץ טעים
המוצץ רוצה אלי לשוב
להיות איתי לעולמים
אולי הוא מתחבא מתחת למרבד
ומשם הוא מסתכל וצוחק
אולי הוא מתכווץ כשדורכים עליו חזק
אולי הוא בוכה וצועק
המוצץ שלי אבד 
מוצץ כתום מוצץ קטן
לפני שניה היה ביד
ופתאום הוא נעלם
מי ראה את המוצץ 
מוצץ קטן נחמד
מי שימצא את המוצץ
שיחזיר לי אותו מיד
המוצץ שלי אבד
מוצץ אהוב מוצץ מסכן
כל כך קשה לי בלעדיו
איך אצליח להירדם
