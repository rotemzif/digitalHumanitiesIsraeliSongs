פעם בשנה בערבה הבוכיה 
הם מתכנסים בכדי לקבוע מי נשאר 
בחלוקים עם מלמלה בגינונים של פמליה 
הם מסדרים לאט לאט את הגורל. 
אחד יקום אחד יפול 
אחד ישיר אחד יצלול 
אחד ישאיר את המפתח מאחור 
יאלץ לבחור. 
כן כך בשקט הם יושבים רק בדיון של מבטים 
מסקנות הם מפריחים כבלונים שחורים 
כן כך ברגע של חולשה אולי מכורח השעה 
הסתננה עליהם רוח שאיך נקרא לה רוח שטות. 
תביאו בירות הם צרחו 
עוד כמה פיתות 
יאללה מה קורה?! 
ואת הווליום הם הרימו 
עד בלי סוף. 
המשטרה פשטה עם שחר 
ואת הדרך לצור באכר 
הם עשו באזיקים 
כן כך בתא קטן שחור 
על גג מגדל אל מול תהום 
אט אט הם צללו לדיכאון. 
והשמועה פשטה בין ליל ומהומות בשעריים 
ודיבורים על הפיכה 
בעוד המון זועם הורס את שערי בית הקונגרס 
נתבקעה האדמה.
