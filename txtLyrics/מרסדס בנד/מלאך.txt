אל תמשכי לו בנוצות כי זה כואב
והוא לא אוהב את זה
אל תשחקי לו בהילה, תשבי בשקט
הוא רוצה עכשיו לישון
מותק, תני לו לחלום
מכיוון שהוא שבר כנף
מכיוון שרגלו נתקעה בענן
הוא עייף, המלאך שלך מזייף
אל תתפללי למעשים טובים, הוא עמוס
ואין לו זמן עכשיו, מותק
אל תקנאי עוד בקדושים הוא מסתובב
את לא תביני, מותק
זה עניין של מלאכים
מכיוון שאלוהים כועס
מכיוון ששאר העולם זקוק לו כל כך
הוא עסוק, המלאך שלך לא בדיוק
הוא עייף, המלאך שלך מזייף
זה לא נוצות, זה שערות
זו לא הילה, זה עשן של גראס, מותק
הוא לא עוזר לאף אחד
כולם קוראים לו "מלאך לבן", מותק
כי הוא מזריק לווריד
מכיוון שהייתה לו ילדות קשה
מכיוון שראשו הסתבך בעשן
הוא עצור, המלאך שלך חיפש קיצור
הוא עסוק, המלאך שלך לא בדיוק
הוא עייף, המלאך שלך מזייף
הוא מסכן, המלאך שלך מעשן
הוא גונב, המלאך שלך לא אוהב
הוא אלים, המלאך שלך סוחר סמים
הוא דלוק, המלאך שלך צריך חיבוק
