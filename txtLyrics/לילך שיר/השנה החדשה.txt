נרים אלעל גביע 
בשופרות נריע 
כי או טו טו תגיע השנה החדשה 
רצון לנו כה עז 
שיצא מתוק מעז 
היא ממשמשת מתחדשת..... 
כל ציפור תשיר, בשידור ישיר 
מצמרות כל עץ שאת עליו אינו משיר 
וכל זאת לכבוד, השנה שכבר תגיע 
הפרות יגעו ובלב יגעו 
אצל כל המי ומי וכל המו ומו 
ואור ינהר.... 
על פני נהר.... 
קהל ינהר.... 
נרים אל על גביע 
בשופרות נריע 
כי או טו טו תגיע 
השנה החדשה 
הינה היא מתרגשת 
והיא כבר ממשמשת 
ובאה ומתחדשת 
כי יש מסיבה, אומרים יהיה קוסם 
הסלקטור לא יהיה הפעם גוש חוסם 
וכל זאת לכבוד השנה שכבר תגיע 
כן זו שעת השין, (חלומות נגשים) 
לילדים ולנו הגברים והנשים 
רצים רצות.... 
בראש חוצות.... 
לנשיקת חצות.... 
נרים אל על גביע...
נרים אל הרקיע עניים בתפילה 
שנה זו זו שתגיע 
לא תהיה עוד נפילה 
לא ישא עוד חרב 
גוי אל גוי כהרף 
בשנה הממשמשת - 
(השנה שבאה לטובה) 
העולם כולו עם שיר בלב 
מוסלמי עברי ומצטלב 
יש תקווה (הבה נריע) 
לשנה (כשהיא תגיע) טובה
