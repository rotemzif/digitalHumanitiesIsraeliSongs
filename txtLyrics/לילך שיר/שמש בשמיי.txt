היה קר
היה סתיו
נפל כוכב
בשביל חלב על סף דלתי
אבל הקור
והאפור
הסתירו את קרניו
של הכוכב שלידי
אז הוא לימד אותי מבלי 
להתרגש
להאמין בי ולא להתייאש
לפתוח דלת לעולם
לתת לאושר לנקר בי
ולרצות גם בשבילי
והוא האושר בחיי
זה שאסף אותי אליו
מתוך ימים טבולים בעצב
בשארית חלומותיו
והוא הכח בידיי
זה שהחזיר אותי אליי
ובזכותו זורחת שמש בשמיי
יום יום
בכל מקום
תמיד ליווה אותי
בשלוליות וברוחות
עד שיום אחד
הפחד נעלם
ומאי שם
פרח לו פרח ססגוני
והוא גאה וצבעוני וכל יכול
תמיד חזק, תמיד יציב ולא 
ייבול
ובין צבעיו ועלעליו
שומר מקום הוא לכוכב
אשר האיר לו את פניו
והוא האושר בחיי
זה שאסף אותי אליו
מתוך ימים טבולים בעצב
בשארית חלומותיו
והוא הכח בידיי
זה שהחזיר אותי אליי
ובזכותו זורחת שמש בשמיי
והוא משגיח מעליי
שלא אלך רחוק מדי
שלא אשכח מאיפה באתי
ושאגשים חלומותיי
עכשיו הכח בידיי
שוב להאיר את צעדיי
כדי שתמיד תזרח השמש 
בשמיי
