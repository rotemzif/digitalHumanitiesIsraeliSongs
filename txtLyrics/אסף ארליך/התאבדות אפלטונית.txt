יוצאים ונכנסים, דמעות ורסיסים
זקפת בוקר מבוזבזת, לבנון סוף השמונים
גנרלים מרגשים, משבר גיל ארבעים
מיקי בפיקוד, מטפטפת מהקשר
בשר משימורים, חיים על ארגזים
בין אוכל לפיגוע, חיוכים למשברים
מיקי מדי פעם, התאבדות אפלטונית
רחוק מהחיים... אפלטונית.
בטלוויזיה מנתחים פעולה שלי לפני שנים
צריך לרוץ הביתה, לראות בשידור מוקלט
איך אנחנו מפסידים, עכשיו זה כבר ג'נין
מיקי בנייד, אומרת לי תגיע...
לפסטה, ופיגוע... פסטה ופיגוע
בטלויזיה הגדולה על הספה שבסלון.
פסטה ופיגוע, פסטה ופיגוע
זקפת בוקר מבוזבזת על גבעה בתוך ג'נין
התאבדות אפלטונית.
יוצאים ונכנסים, דמעות ורסיסים
זקפת בוקר מבוזבזת, על הרצפה שבמטבח
אנחנו משלימים, משבר גיל ארבעים
מיקי במרפסת , מטפטפת מהקשר
שומרים בארונות, בשר משימורים
בין פסטה לפיגוע, נוסטלגיה לחיים
אנחנו מדי פעם, התאבדות אפלטונית,
רחוק מהחיים... אפלטונית.
פסטה ופיגוע, פסטה ופיגוע
בטלויזיה הגדולה על הספה שבסלון
פסטה ופיגוע, פסטה ופיגוע
זקפת בוקר מבוזבזת על גבעה בתוך ג'נין
