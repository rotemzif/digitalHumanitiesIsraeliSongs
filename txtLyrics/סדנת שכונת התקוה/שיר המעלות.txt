סגול כהה לי בנשמה
דם ויזע ודמעות
ולא אדע למי ולמה
ומה כדאי בכלל לראות
סגול כהה לי בנשמה
קצף ים ואוניות
ובבית אבי האדמה
זועקת שיר שיר המעלות
שיר המעלות ליופי ולתום
שיר המעלות היום ובכל יום
שיר המעלות פה לכל כאב
שיר המעלות לך מכל אוהב
יכול אדם לחיות מאה
ואת עינייך לא לראות
יכול אדם לחיות מאה
ובבנייך רק לטעות
סגול כהה לו כל היום
שחור כמעט בלי לראות
ולכל הבא קורא שלום
שלום בשיר המעלות
שיר המעלות ליופי ולתום...
