ראיתי שני אורות
נוסעים הלוך ושוב,
ופנסי רחוב דלקו בכביש רטוב.
יצאתי לי בגשם,
חזרתי בגשם,
ומכונית צפרה מקור אותו הלילה.
עצרתי צעדים
בדומיית חצות,
ובכי של תינוק עבר לו בחוצות.
יצאתי לי בגשם,
חזרתי בגשם
ונעלי היו לחות אותו הלילה.
שמעתי מפתחות
נופלים מיד שומר,
חתול ניעור מתחת לגדר,
יצאתי לי בגשם,
חזרתי בגשם,
העצים היו כבדים אותו הלילה.
קיפלתי ניטריה
כדי להרטב
כי ממרחק ראיתי צל מוכר קרב.
יצאתי לי בגשם,
חזרתי בגשם,
ותל אביב היתה יפה אותו הלילה.
