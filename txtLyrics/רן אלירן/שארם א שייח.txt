גדול הוא הלילה ולך מחייך
חזרנו עם בוקר אל שארם א-שייח
עברנו בלילה, בים ובהר
ובאנו עם בוקר אל תוך המיצר
את שארם א-שייח, חזרנו אלייך שנית
את בליבנו, ליבנו תמיד
הים והמלח יראו את השיר
חזרנו אליכם, טיראן וסנפיר
אותם השמיים מעל לבבך
מיצר, ים ומים - את שארם א-שייח
את שארם א-שייח, חזרנו אלייך שנית
את בליבנו, ליבנו תמיד
עולה לו הבוקר בחוף אלמוגים
עוברות שוב במים ספינות דייגים
יורד לו הערב, מביא עוד חלום
מביא על המים תקווה לשלום
את שארם א-שייח, חזרנו אלייך שנית
את בליבנו, ליבנו תמיד
הוי, שארם א-שייח!
