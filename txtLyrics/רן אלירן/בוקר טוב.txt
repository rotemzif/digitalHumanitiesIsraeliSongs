החמה עולה
היא גדולה גדולה
כל העיר שלה היא.
ובצמרות
ציפורים שרות
הן שרות אליך.
על החבלים
מונפים גלים
של כביסה ברוח
ומתאווררים
להם שני כרים
בחלון פתוח.
על פני עברה
עננה צחורה
עננה חולפת,
על פני חלפה
לה ילדה יפה
עם ילקוט בית ספר.
בוקר טוב לך עיר
של מסחר ושיר
את יפה הבוקר.
בוקר טוב ילדה
בשמלה ורודה,
את יפה הבוקר.
רוח בוקר קל
לך פרע  תלתל
ולחייך סמוקה היא,
באוויר סביב
עוד שולט אביב,
אך בלב כבר קיץ.
ובאור בהיר
התקשטה העיר
כבשמלה של תכלת.
את יפה עירי,
כה יפה עירי
בימים כאלה.
