מי עוד זוכר 
שהיה זמן אחר?
מי חולם על האתמול?
מי מתגעגע לאוהל שוקע בחול?
פעם רעבנו, 
פעם כאבנו,
פעם אהבנו וחשבנו,
כשכל ליטוף היה כמו אש חיה.
פעם קירבנו,
פעם קרבנו
פעם הקרבנו,
פעם רבנו –
נוסטלגיה זה כבר לא מה שהיה.
אני ואת
נלמד לבעור לאט לאט.
הכל נשרוף 
עד שבסוף,
לא ישאר סימן.
זה לא סופי,
דברים קורים כשאת אתי,
הכל יכול להיות כמו פעם
כמו מסע בזמן.
יש מי ששב
וקובע לשוא –
איך אהבנו עד בלי די,
ואילו עכשיו,
כל חיוך מחושב למדי.
פעם התחלנו,
פעם עמלנו
ואם הופלנו,
לא נבהלנו.
פעם עמדנו מול כל בעיה.
פעם לחמנו,
פעם חלמנו,
אבל היום בקושי קמנו –
נוסטלגיה זה כבר לא מה שהיה.
