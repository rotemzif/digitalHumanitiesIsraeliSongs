כמו ששיר רָעֵב ללחן;
כמו שֶיָם צמא לנחל -
גם אני חוזר עכשיו אל האתמול:
מקומות שכבר שכחתי 
אהבות שלא טיפחתי
חברים - ולא חשוב יָמִין או שמאל. 
טיולים אחרי הגשם, 
רקפות בכל מקום
וְשָמַיים נקיים מִדְאָגוֹת.
חשבתי שאספיק לכבּוש את העולם
ואם לא, אולי אבין איך זה עובד -
אני עוד לומד...  
פרחים פורחים בסתיו, לא רק בקיץ
ויש לי אוסף של תמונות מכל עונה, מכל שנה. 
עכשיו הזמן להתרגש ממה שיש: 
מסע, שבו אני עובר ושב,
ושאותי הוא עוד מפתיע – גם עכשיו.
והיום, שכבר הייתי
וראיתי ועשיתי,
וְכָאַב לי וְהוּטַב לי, כמו לכם; 
ונתנו לי ולקחו לי 
וביליתי וגיליתי
שעל כל טעות צריך לְהִלָחֵם. 
בַּפִּנְקָס שלי רשמתי
חֲטָאִים וגם מצוות
פה ושם – עוד רעיון לשיר חדש.
רציתי להיות אולי יותר שווה    
ויותר גיבור; להיות גם קצת אחר -
זה לא הסתדר.
פרחים פורחים בסתיו, לא רק בקיץ . . .
