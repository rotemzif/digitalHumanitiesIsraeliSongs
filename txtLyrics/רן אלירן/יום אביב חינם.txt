אביב, אביב בכל מקום,
הנערות כולן פורחות עכשיו,
בשדה פרגים אדום אדום
דבורים של פז גורפות אבקת זהב.
יום אביב, יום אביב חינם,
יום נפלא נפלא חינם.
מדוע אין אתם חוטפים?
מראות כל כך יפים יש בעולם.
יונים עפות, יונים יפות,
כמו חלומות עפות לעננים.
וכל יונה היא אהבה,
והאביב כולו מלא יונים.
יום אביב...
ניצת שזיף, פיקעי שושן,
שירת הרוח ומחול עלים,
ובסולם ישן נושן
שוב מלאכים צחורים עולים עולים
יום אביב...
ציבעי צבעים, גוני גוונים,
מלוא עיניים אור ונוף וים.
פלאי פלאים, פלאי פלאים,
הכל היום חינם, הכל חינם.
יום אביב...
