ברחובות יפים בווינה
הסתובב לו פעם עלם
חולמני ושחור עיניים
ונושא ליבו לטוב.
הוא היה סטודנט עדיין
לא ידע עוד מה צפוי לו
לא ידע למה יביאו
המילים אשר יכתוב.
אבל כבר אז ראה סביבו שנאה שיש לה שם
שנאה שראתה רק בעמו את האשם
ובתוכו נבטו לאט תקווה וגם חלום
אותן מילים שבזכותן אנחנו פה היום...
האמינו, זה לא חלום
האמינו, זו התחלה
אם תרצו, אם תרצו, 
אם תרצו, אין זו אגדה.
אם תרצו, אם תרצו
אם תרצו, אין זו אגדה
אם תרצו, אם תרצו
אם תרצו, אין זו אגדה.
אל פריז רבת הקסם
היפה והזוהרת
הוא כעיתונאי הגיע
התבונן בה ונפעם.
תם הקסם והפלא
דרייפוס אז הושלך לכלא
וכל פשעו היה רק
היותו שייך לעם.
לכל אשר פנה ראה שנאה שיש לה שם
שנאה שראתה רק בעמו את האשם
ופתאום ידע את התשובה וגם את הפתרון
שוב לחיות כעם בארץ, לבנות בית בציון!
האמינו...
כך יצא הוא אל הדרך
ובליבו כאש בוערת
התקווה שעוד תקום לה
מדינת היהודים.
בא ללונדון, שב לווינה
אף קפץ לפלסטינה
יום וליל נאם, שכנע
ממשלות ונסיכים.
ואז נפתח בבאזל הקונגרס הציוני
ולראשונה הונף אל על הדגל הלאומי
על אף שלא זכה לראות את קום המדינה
הוא תמיד כאן בליבנו, הוא שומר על התקווה.
האמינו...
אם תרצו אין זו אגדה!
