הדברים שלא היו לי
ולא יהיו לי לעולם,
נושמים בי לרגעים
בקצה נגיעתם.
ואני מלטפת אותם
כאילו היו שלי,
והם מלטפים אותי 
כאילו יהיו שלי.
הדרכים שלא הלכתי
ולא דרכו רגלי,
לפעמים קוראות לי
בלהט נעורי.
אולי הייתי אחרת
אם הייתי שם,
אולי הייתי אחרת
אם היית שם.
והעולם שלי כמו ים
זורם בתוך גלים,
רגע אני צוחקת
ורגע המים עולים
ואסור לגשת אלי 
כשגואים המים 
ומתנפצים בסלע,
אני המים, אני הסלע,
אני המים,
אני הסלע.
המיתרים שרעדו בי
ולא השבתי בקולי,
עדיין רועדים
מתחת לחיים שלי.
בינתיים לא אשמע אותם
בינתיים לא תשמע,
בינתיים לא אגע בהם,
בינתיים אל תיגע.
והעולם שלי כמו ים
זורם בתוך גלים,
רגע אני צוחקת
ורגע המים עולים
ואסור לגשת אלי 
כשגואים המים
ומתנפצים בסלע,
אני המים, אני הסלע,
אני המים,
אני הסלע.
