כשאמיר מצייר
העולם יפה יותר
כי אמיר כל היום
מצייר רק באדום
הרחובות, העצים
הילדים הרצים
הדרכים, החורשות הכרמים
אדומים, אדומים, אדומים
כי אצלו על הניר
העולם הוא נהדר
פה הכל רועש וגועש
והכל אדום כאש
יערות, אגמים
ופילים אדומים
ופניה של רות המורה
שבין כך אדומות הן נורא
האדום הלוהט
הוא מספיק לו בהחלט
וצבעים אחרים
הם פשוט מיותרים
ילדים אדומים
על סוסים אדומים
דוהרים בין הרים וימים
אדומים, אדומים, אדומים
