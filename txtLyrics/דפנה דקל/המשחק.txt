לפעמים כשאני יושבת לבד
אז יש לי משחק מיוחד
חולמת אני בעיניים סגורות
ודברים נפלאים מתחילים לקרות
אתמול, למשל, ברחוב ממול
התפוצץ הצינור והיה מבול
ובאו המון ילדים
עם סירות ודגלים וכדים
ואני עם גלגל הצלה
והייתה השמחה גדולה
היה לי מזל ואף מבוגר
בכלל לא ראה שצינור נשבר
ואיש לא תיקן מעולם
והרחוב נהפך לים
ושטנו מהר בסירות
להמון ארצות אחרות
לפעמים זה נפלא לשבת לבד
ולשחק במשחק המיוחד
ופעם, כשאין לכם מה לעשות
אם תרצו, גם אתם יכולים לנסות
