הגג עדיין לא מתוקן
הצבע על הקיר מתקלף
הרדיו משתעל והברז דולף
שלוש נורות שרופות במטבח
הפקק קופץ והתריס לא נפתח
על המסך שואג בן אדם מקופח
מי יציל את הבית שלי
אולי כל זה קורה לי בגללי
אמר לי למה לא נדבר
התחלתי על עצמי לספר
אבל מיד הבנתי שהוא ממהר
נבהלתי מהדוח השנתי
ערכו משאל ודלגו על כתובתי
ואיך, איך ידעו מה דעתי
מי יציל את הבית שלי...
שלוש שעות חיכיתי בתור
מסביב כולם נדחקו
דיברתי בנימוס אבל הם צחקו
צלצלתי לך, ענה לי קול זר
הקו בינתיים לא מחובר
ריחמתי על עצמי אך גם זה לא עזר
מי יציל את הבית שלי...
יצאתי לטייל לתומי
נסעתי במהירות התקנית
שמעתי צעקות וצפירת מכונית
אגרוף הוטח בפני הציבור
ועוד שמרו שם על שלום הדיבור
ניידת משטרה וניידת שידור
מי יציל את הבית שלי...
