אני בטוח כי יש ארץ רק של ילדים
שם כל היום משחקים ובלילות רוקדים
ואין הורים ואין מורים ואין שם שום דודים
כי זוהי ארץ מיוחדת רק לילדים
אולי בכלל זה לא כל כך רחוק
אולי מעבר לגבעה הזו
אני בטוח וזה לא בצחוק
שיש מן ארץ שכזו
כל הרחובות בארץ זו בנויים מקוביות
על העצים פורחות עוגיות וסוכריות
והבתים שם עשויים כולם משוקולד
וכל דבר לך מותר, הושט רק את היד
בארץ הילדים ישנם המון צעצועים
יש רכבות ויש בובות גולות ואופנועים
תמיד מותר בם לשחק,אפילו מאוחר
אותם מותר גם ללקק, הם עשויים סוכר
ואמא לא קוראת: הארוחה כבר מוכנה
כי אם תרעב אז בכיסך צומחות עוגות גבינה
הערב לא יורד בכלל, שם כל הזמן רק אור
ומי שפעם בא לשם אינו רוצה לחזור
אולי בכלל זה לא כל כך רחוק...
