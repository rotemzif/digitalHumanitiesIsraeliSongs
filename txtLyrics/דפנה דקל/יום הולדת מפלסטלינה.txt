הבובה עדינה בת חצי שעה
לבובה עדינה הכנתי הפתעה
יום הולדת לבובה עדינה
שכולו עשוי מפלסטלינה
כל דבר מפלסטלינה
הקירות, השולחנות,
קישוטים מפלסטלינה
ואפילו מתנות
והמון המון אורחים מפלסטלינה
מביאים זרי פרחים מפלסטלינה
על רצפה מפלסטלינה
מלמדות ריקוד חדש
ילדות מפלסטלינה
עם צמות יפות מקש
ונדמה לה לבובה שלי עדינה
שאפילו השירים מפלסטלינה
הבובה עדינה בת חצי שעה
לבובה עדינה הכנתי הפתעה
בעצמי עמלתי כל הבוקר
הכיבוד עלה נורא ביוקר:
שוקולד מפלסטלינה
ועוגות וכופתאות
סוכריות מפלסטלינה
ואפילו הפתעות
כי בסוד סיפרה לי הבובה עדינה
שהכי טעים זה פלסטלינה
היא אוהבת פלסטלינה
לאכול וגם ללבוש
היא נועלת היא זוללת
או חובשת על הראש
כי בעצם הבובה שלי עדינה
בעצמה היא רק בובה מפלסטלינה
הבובה עדינה בת חצי שעה
לבובה עדינה הכנתי הפתעה
יום הולדת לבובה עדינה
שכולו עשוי מפלסטלינה
