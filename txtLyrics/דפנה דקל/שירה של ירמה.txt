בליל הכלולות
איך צחקתי ושרתי
אהבה בליבי על שפתי.
כרים וסדינים 
שריחם כתפוח
עת לחשת יונים
בחיקי, באוזני.
חלפו חודשים
ושנה ושנתיים
והעצב פשט בעורקי.
כמו עץ בשדרה 
רק לנוי עוד פורחת
אך פירות לא אניב 
לעולם אלוהי.
פירות לא אניב לעולם.
חואן חואן
הקשב ותשמע 
את בכיו של תינוק
שכבר לא יוולד.
הזרועות שביקשו לחבק 
לא יניחו -
המסך על חייך יורד.
הזמן החולף
לא מרדים, לא מרגיע
יום וליל עצורת נשימה.
אתה לא דודי
לקולי לא ענית.
שושנה בבנות
רק חוחים ושממה.
רוצה את היום
על מחר לא חושבת
אבודה, אומללה ותמימה.
חיבוק אחרון
בוא אלי, בוא אל ירמה
אל סופך - ותיפול
על ראשי האשמה.
תיפול על ראשי האשמה.
חואן חואן...
