יצאנו לטיול גדול
ישר לערימות החול
בנינו שם טירה
חפרנו מנהרה
החרבנו את הכל בחזרה
ראינו שני שפנים רצים
טיפסנו על שלושה עצים
היינו גיבורים
קטפנו צברים
ועד היום עוד יש לנו קוצים
טיול כמו שהיה לנו אתמול
לא היה לאף אחד בכלל
ואם לא תאמין, אתה יכול לשאול
אותי, או את אמיר, או את מיכל
בתוך שדה רחב, רחב
טיילו להם קיפוד וצב
חשבנו שכדאי
להיות איתם ודי
אך הם הלכו לאט, לאט מדי
ראינו בשדה חרגול
רוצה לקפוץ מראש גבעול
ראינו זיקיות
נורא גנדרניות
עוברות בתחפושות צבעוניות
פתאום קרה דבר נפלא
נתקלנו בשלולית גדולה
הפשלנו שרוולים
חלצנו סנדלים
השטנו אוניות מגבעולים
בסוף היה כבר מאוחר
וככה הטיול נגמר
כבר לא הייתה ברירה
חזרנו חזרה
סיפרנו לכולם מה שקרה
טיול כמו שהיה לנו אתמול
לא היה לאף אחד בכלל
ואם לא תאמין, אתה יכול לשאול
אותי, או את אמיר, או את מיכל
