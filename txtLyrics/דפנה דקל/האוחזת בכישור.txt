באו לי ימים לבנים
לאן אלך
לאן אבואה.
באו לי ימים לבנים
דמם ליבי בי לעד.
איכה נפלו 
חללים חללים
כל ידידי ההולכים.
כיצד בגדו
לצלילי החליל
בנתיבי הרועים.
באו לי ימים אפורים
לאן אלך
לאן אזוע.
באו לי ימים אפורים
השחירו את שמי.
אלכה בדד
במורד הגיא
תרה נתיבי עורבים.
אאטום אוזני
לקול יום הדין
טובה אהיה,
טווה את החוטים.
האוחזת בכישור
האוחזת בכישור
טווה חוטים של משי ואבלות.
האוחזת בכישור
האוחזת בכישור
צובעת את פניה בשחור.
באו לי ימים אדומים
לאן אלך 
לאן אנוע.
באו לי ימים אדומים
אדמו גם לילותי.
אדמו ידי
ממגע הרגבים
צבו למגע האריגים
צרבו ידי 
ממכות הגחלים
נעו לצלילי החלילים.
האוחזת בכישור...
