מי אכל את הירח
רק אתמול היה עגול
איך אפשר את הירח
כמו תפוח לאכול?
כבר שאלתי את יורמי
הוא אמר שזה לא הוא
וגם דני וגם רמי
וגם יוסי לא ראו
אבל נטע'לה סיפרה לי
כי הכל קרה שלשום
מאוחר מאד בלילה
נטע לא יכלה לישון
כי למעלה בשמים
רצו מלאכים קטנים
שיחקו עם הירח
התחבאו בעננים
כל הלילה, כל הלילה
שיחקו השובבים
ושברו מן הירח
אולי אלף כוכבים
אז חבל על הירח
הוא עצוב מאד ודאי
אם יהיה לי זמן בערב
אתקן אותו ודי
