הדרך כה רחוק רחוק ומשתרע
מנחל עין חרוד הרחק עד הירח
הנה הלילה כבר ירד על הקיבוץ
רק אור הכוכבים מאיר רומז בחוץ
שחור הלילה כבר ירד על הכנרת
קחוני נא אחי אתכם אני אומרת
קחוני נא אתכם אתם הבחורים
שאוני נא אתכם מעבר להרים
והם אומרים אלי עלי כי את יפה כה
כי בשבילך ניסע מסדום וגם לעכו
כי בשבילך ניסע כולם כולם כולם
גם למקום שעוד איננו בעולם
הטנדר נוסע הטנדר פה רץ
מגדות ים המלח עד עין המפרץ
הלילה לילה אפל
הטנדר מה לילה מליל?
הטנדר פתח פיך בשיר (לי לי לי)
ליבנו רחב וצעיר (לי לי לי)
אם אש מלפנינו אם אש מאחור
הטנדר אל תעצור!
אחד הבטיח חתונה מאין כמוה
אחד הבטיח לי ארמון על הגלבוע
אחד אמר לי אהבתיך מאוד רחל
ליבי אליך כמו טנדר מתגלגל
אחד שחרחר אמר אלי לי יש רק פיתה
אבל אוהב אותך מעזה עד חניתה
ורק בחור אחד שתק מבין כולם
ואת פניו עוד לא ראיתי מעולם
והוא עמד לו שם נושא חיצים וקשת
והן אותו בלבד הייתי מבקשת
והוא שתק אלי כצל בין ההרים
והוא היה יפה מכל הבחורים
הטנדר נוסע הטנדר פה רץ...
אזי לחשתי לו הבט אלי הביטה
בוא ואוהב אותך מעזה עד חניתה
בוא ונשב בתוך הטנדר החדש
ונבלה עליו את כל ירחי הדבש
אך הוא שתק אלי שתק ולא ענה לי
ולא ידע כי את ליבי התם שינה לי
והוא נהג את כל הטנדר הוא נהג
ורק אתי נהג בשקט ושתק
פתאום עצר בכביש עפולה ונצרת
את כל הבחורים הוריד על אם הדרך
ורק אותי חטף בטנדר והפליג
ועד עולם אותנו טנדר לא ישיג
הטנדר נוסע הטנדר פה רץ...
