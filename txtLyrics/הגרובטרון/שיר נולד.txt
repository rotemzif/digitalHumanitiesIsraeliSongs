שיר נולד
הקשיבו
שיר נולד הלילה
שיר הלילה נולד
שיר נולד
בקול תופים ובמצלתיים
שיר הלילה נולד
השיר הזה מכה קדחת
במקצבו השגעוני
והוא ישטוף את כל הארץ
כשיירה של צוענים
והוא כמו דלקת בגרון
משום שעד יומכם האחרון
תזמזמו אותו ותזייפו אותו
ועד שכל עצמותיכם תאמרנה
די - די - די - די -
שיר נולד!
עיר נולדה
הביטו
עיר נולדה בן לילה
עיר בלילה נולדה
ואולי
משום שהיא נולדה בלילה
אין לה תואר והדר
העיר הזו מלאה דפקטים
והיא סקנדל והיא אסון
עובדה שכל הארכיטקטים
כתבו עליה בעיתון
- שהיא  אינה יאה  למגורים
- שהיא כולה קופסות של שימורים
- שבתכנית האב אין אילנות
- ואין מקום לזוז ולחנות
היא צעירה מדי והיא צפופה מדי
אבל בכל זאת נולדים בה ילדים
כן - כן - כן -
בן נולד!
בן נולד
הקשיבו
בן נולד הלילה
בן הלילה נולד
בן נולד
הקשיבו בן נולד הלילה
בן הלילה נולד
ואף על פי שזה עוד לילה
ועוד פניו מכוערים
תראו שמשכמו ומעלה
יגדל מכל הבחורים
אולי הבן שלי יבנה ערים
אולי הבן שלי יכתוב שירים
דבר אחד ידוע לפחות -
שאת השם שלי הוא לא יתן למחות
לא - לא - לא -
בן נולד -
עיר נולדה -
שיר נולד -
הלילה
