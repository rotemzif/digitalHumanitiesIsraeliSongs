רואה אותך בבר של בית העם
הסכר בעינייך נפתח מציף אותי אגם
מתחיל לגלוש והרוח מעולה
תני לי להתחיל איתך דיבור של אהבה
עם הקיץ את פורחת בג'ינס המתקצר
שפתייך הרכות לקטוף את הכותנה מהר
   לפני הגשם הראשון אני דוהר
 לפני שנגמר השיר לפני שמוותר
שימי יד תרגישי
זורם אצלי הדם
בגן עדן של שוטים     
אנחנו בני אדם
בואי הלילה
בואי ונרקוד בואי ונרקוד
 העולם יצא זה רק אני ואת הלילה
בואי ונרקוד בואי ונרקוד
 תחבקי אותי ונכנס ביחד לחלום
זוכרת את הסלואו במסיבות
ברזים קולחים וודקה ממטרות אשכוליות
יד ביד בלילה השדות עוטפים
 כחול כחול צווח תן לכוכבים
עכשיו את פה איתי הילדים נרדמו
שם תקליט של חוליו איגלסיס פעם עוד רקדו
החום עוטף את שנינו, נצמדים
אותו ריקוד ישן אנחנו לא מוותרים 
שימי יד תרגישי
זורם אצלי הדם
בגן עדן של שוטים
אנחנו בני אדם
בואי הלילה
בואי ונרקוד בואי ונרקוד
 העולם יצא זה רק אני ואת הלילה
בואי ונרקוד בואי ונרקוד
 תחבקי אותי ונכנס ביחד לחלום
