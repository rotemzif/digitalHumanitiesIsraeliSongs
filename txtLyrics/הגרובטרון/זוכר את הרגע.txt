לאורכה ורחבה של הארץ כולה
מחפש לי מפלט מהעיר הגדולה
להציל את נפשי מקלט מבקש
הכל בתוכי גועש
בימים מתהלך, בלילות מתהפך
מנסה להחזיק זיכרון דועך
שדות צהובים בניחוח תמימות
כל מה שהיה ילדות
זוכר את הרגע
אני ואת
החיים והטבע
היו מונחים לי בכף היד
כשעמדתי בלב השדה המוכר
ראיתי את מה שדמיינתי נשבר
הבנתי פתאום שלא המקום
יחזיר אותי לחלום
זוכר את הרגע...
לאורכה ורחבה של הארץ כולה
מחפש לי מפלט מהעיר הגדולה
בימים מתהלך, בלילות מתהפך
מנסה להחזיק זיכרון דועך
לאורכה ורחבה של הארץ כולה
מחפש לי מפלט מהעיר הגדולה
בתוכי התרופה ללילות בלי שינה
חוזר אל האהבה
זוכר את הרגע...
