אולי רחוק, אבל רואה אותך
כמו לא הלכת מעולם
ובלי להיות איתך הולך איתך
כמו לא הלכת מעולם
וכבר שוכח מה קרה ואיך
כבר לא קורא לך, אך חושב את שמך
ובלעדייך הולך איתך לעולם
הזמן עובר, אבל עוקף אותך
כמו לא הלכת מעולם
והחלום פתאום חושף אותך
כמו לא הלכת לעולם
אני עסוק כבר בדבר אחר
אבל פתאום כאילו מתעורר
ובלעדייך הולך איתך לעולם
רוצה לצאת אבל נכנס לזה
כמו לא הלכת מעולם
ושוב ושוב אני מובס בזה
כמו לא הלכת מעולם
השיר הזה הוא נסיון נוסף
והוא מוקדש לך בחיבה על אף
שאת לא כאן ואני איתך לעולם
