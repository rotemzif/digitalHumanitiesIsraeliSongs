הידעת את הדרך אל בית אהובתי?
הסלולה היא או בפרך אכבשנה בעצמי?
הבהר היא או בעמק
השמשית היא או מעוננת
אחפש, אמשיך ללכת
עד שאמצאנה.
הידעת את הדרך אל לב אהובתי?
הן עימי רק זמר ופרח - התשעה אל מינחתי?
זהבי צרור בתפוח
ובשמי נישאים ברוח
מה אומר ומה אתן לה
כשאמצאנה?
מכרמל ירדה לה איילת - חמקה לה על ידי,
ואכיר מיד את איילת - הן רק היא אהובתי!
היא בהר והיא בעמק
היא שמשית והיא מעוננת
כל עוד אצא ואלך אחריה
אז גם אמצאנה!
זהבה צרור בתפוח
ובשמיה - עפים ברוח
כל עוד אצא ואלך אחריה
אז גם אמצאנה!
לבבי יוצא אליה
ומושכני - בעיקבותיה
הבה אצא ואלך אחריה
ככה אמצאנה!
