גשם
סוף סוף גשם
גשם, סוף סוף
כל בוקר יש לי הרגשה ברורה
השוקת לפני פשוט שבורה
לא יודע אם אני חמור או סוס
בכל זאת כל הזמן ממשיך לרוץ
עסוק בלחבר את הקצוות
חנוק מסידורים ומחובות
צמא לאהדה מפקיד המס
בקיוסק יש סודה קצת חמה בלי גז
סוף סוף גשם
גשם
סוף סוף
השמש מסנוורת בלבן
אין צל, אך בשמיים יש ענן
זוחל לו, מצפון לאט הוא בא
מרידינג,ממרומי הארובה
מתחת שוב אני צועד בסך
האוטו לא יצא מהמוסך
הנזק כבר ברור לי בתכלית
בבזק שוב ענה לי התקליט
סוף סוף גשם
גשם, סוף סוף
כל ערב הרגשה של אין מוצא
גוברת, מוכרחים לתת קפיצה
נמהרת אל תהום הלא נודע
גברת תחכה שם לבדה
שופעת אברים ואהדה
יפה את, תקוותי האבודה
נואשת, אך כל פעם מחדש
לוחשת כמו האש בשדה הקש
גשם
גשם, סוף סוף
כל בוקר יש לי הרגשה ברורה
השוקת לפני פשוט שבורה
שכחתי אם אני חמור או סוס
נמאס לי לעמוד מול האבוס
יש צורך לעזוב הכל עכשיו
לצאת כבר, גם אם זה יהיה לשווא
פתוח ישתרע המרחב
הרוח תעלה ממערב
סוף סוף גשם
גשם, סוף סוף
