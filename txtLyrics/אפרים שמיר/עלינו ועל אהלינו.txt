שתיזרח השמש בקרוב
עלינו ועל אהלינו
שתאיר את הדרך אל המים
מכאן ועד עולם
שירד הגשם הרטוב
עלינו ועל אהלינו
שיוריק את העשב והיער
מכאן ועד עולם
מקומות יש בעולם
אך מכאן וגם משם
נישאר אותו מרחק
בין ארץ ורקיע
הם הולכים מים עד ים
ומטען קל על גבם
הולכים כדי לנדוד
ולא כדי להגיע
שתרד הקשת לטייל
עלינו ועל אהלינו
שתיצבע את העמק הפתוח
מכאן ועד עולם
שירד הלילה האפל
עלינו ועל אהלינו
שירדים את הפחד והבכי
מכאן ועד עולם
מקומות יש בעולם...
שיפול כוכב אחד עכשיו
עלינו ועל אהלינו,
שיזכיר לכולנו להביע
עוד פעם עוד משאלה
שישלח ירח את קרניו
עלינו ועל אהלינו
שיבעיר את הזרם בעורקנו
באש אהבה גדולה
הלוואי, הלוואי
הלוואי בימי חיי
עלינו ועל אהלינו,
ועל כולם
הלוואי, הלוואי
הלוואי בימי חיי
עלינו ועל אהלינו
מכאן ועד עולם
