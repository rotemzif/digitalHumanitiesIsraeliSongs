"חלציני ה' מאדם רע 
ומאיש חמסים תנצרני"
אחי, הנה יום שישי
והבתים כבר מוארים 
בתי הכנסת מתמלאים
באנשים שרים 
כבר נכנסת השקיעה 
וזה כמו לפני השקט 
אחי, הנה השדרות
ונשים בחצרות 
ואני שהשתכרתי מקללות ושאלות 
כבר נפרשת השבת 
וזה כמעט כמו שהיה 
כשהיית לידי כמו שרשרת מאימי עלי
שומרת מעצמי כשהכל מפחיד 
דואג תמיד שיהיה לי מזל...
אחי, הנה החיים
מתגלגלים בזהירות 
בכל פינה וכל דמעה 
מתוקה כמו אפשרות 
מחזיקה אותה מעט 
וזה כמעט מרגיש כמו נצח 
אחי, שוב החלומות באים 
ואז אני נרגעת 
העולם במלחמות 
ורק האהבה נפגעת 
אחי, מתגעגעת אני 
כשהיית לידי...
