קרואסון בפריז ואקורדיון
הוסט וילון קרושה שביר
אתה בעיר
אומרים שאתה כבר לא מכיר
כל היין שנשפך
כמו ליבי ברחוב צדדי
שם הלך לו לאיבוד
הבית שלי
הבית שלך
תראה אני כבר לא ילדה
שיכולה לשחק איתך כמו פעם
וכל התהילה
שהיתה סביבך כבר אין בה עוד טעם
ואם אני רק נחמה
אני תקווה שהסתרת
בין הדמעות
בין הטיפות
כנראה לא הבנת
רק הלב כמו קבצן
רוצה נדבה
כי ככה זה כשאתה רעב
אתה בוגד בעצמך
כל החלומות שלך
הם אוטוסטרדה סתווית
אתה כבר לא בוחר
זה מישהו אחר
שאת חייך עובר
ורק את פריז
אתה שומר.
