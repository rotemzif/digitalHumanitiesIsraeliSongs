בימים עירומים ויחפים
חיפשנו רק חופן צדפים
פעם מצאנו זהב					
בלב שחלם ואהב.
גלים כנגד הרוחות
מגיעים בשארית כוחות
פגשתי גל שראה עולם
אחרי ששב הביתה נכלם
הן כל שחיפש באינסוף
מצא בביתו על החוף.
היום כיסה האזוב
עוד גל נקרא לעזוב
אך גם גלים סוחפים
חוזרים בתשובה לחופים
אתה ואני עוד מקווים
לשוב לחשוף עקבים
יחפים בין שברי קונכיות
נלמד עוד לחלום ולחיות.
גלים כנגד הרוחות...
יש שגלים נפגשים
לאחר פרדה ארוכה
כמו חברים נרגשים
שטופחים על הגב במכה.
