אזרחי המדינה ישראל בוחרת לכו להצביע
שמעון רוצים להצביע רק שהשוטר שם ישחרר את התנועה
פזמון:
הוא שוטר תנועה עומד ברחובות
רואה ת'קבצנים ברמזורים התנחלויות.
הוא עובד בשמש, נרטב לו מהגשם
האנשים במכוניות טופחים לו על השכם.
תפקידי הוא להכווין את התנועה וזה ידוע
גם אם יש פקק והעתיד נראה פתאום תקוע.
כל אחד עכשיו רוצה להגיע אל הפסגה
למרות שהמשמרת נגמרת עוד דקה.
פתאום אני רואה נהג משוגע וקצת נועז
נוסע בימין הכביש רוצה אל המרכז,
לפתע מכונית מאחוריו ב"רייס" גדול,
לא מסוגלת לעקוף ונתקעת לה בשמאל.
          פזמון: 
הוא שוטר תנועה עומד ברחובות
עם תמרורי האזהרה של אירן והפצצות,
ואיך כולם טסים לכנסת במהירות מופרזת,
אתמול היה קשה אבל היה אחרת. 
העשירים עוברים לגור בכיף במגדלים
העניים נותרו לבד בתוך האוהלים,
והתנועה במרצ מתקרבת לעברי
אני רוצה הביתה - לבית היהודי.
כל אחד רוצה לנסוע ולהרגיש כמו נשיא
במכונית של אספנות, וזה לגמרי לא בריא.
והנה שרה מאגפת ת'האיחוד הלאומי
"אולי תקחי את ביבי" צועק נהג שמשמאלי.
          פזמון: 
הוא שוטר תנועה של כל העם בעצם,
הוא עובד בשמש, נרטב לי מהגשם.
גשם של מילים והבטחות בלי סוף
הסטיקרים והשלטים מלכלכים לו את הנוף.
ועוד דקה אני הולך כי התקציב נגמר
ומבקר המדינה נהיה לו רע ומר,
הפרשנים מברברים  בכל האולפנים
הכביש שלי חסום לקול האזרחים.
השלום עוד לא הגיע מכל הדיבורים,
וכל הנהגים שולפים עוד תירוצים.
זה אשם, וזה טיפש, ההוא עוד  לא ראה –
ורק שוטר אומלל אחד חוסם את התנועה.
          פזמון: 
הוא שוטר תנועה שלא מבחין על מה,
איך כל העם הזה נוהג כאילו מלחמה.
כל אחד רוצה ת'פנסיה מהכנסת,
מחר הכל נשכח, והלוואי יהיה אחרת.
יאללה, מתנחלים ושמאלנים, ערבים ויהודים, עולים, וותיקים, ספרדים ואשכנזים וסתם סקרנים, עבודה והליכוד, והתנועה ויש עתיד ואין מחר -  סעו כבר, עוד מעט בחירות,שחררו את הפקק....
