ענני אבק נושאת ממערב הרוח
ובשדות חריש ועוד קוטפים את הכותנה
אז מתקרב הגשם מן האופק הפתוח
זה גשם הברכה אשר ינביט את הקמה
מגרעינים אשר טמן הסתיו באדמה
השמש נחלשה בין תום אסיף ליום הזרע
והשנה היתה ברוכה בעומס הפרות
בין השלפים היבשים חצב פתח לו פרח
ירדה שלכת אל עצי הפרי הנשירים
ומנדרינות מבשילות ראשית בהדרים.
שנים חולפות כמו ענני שמים
השמש והגשם נפגשים בסתיו
ויום עם לילה במזל מאזניים
שרוח ים נפגש עם להט ירח אב בסתיו.
הימים חולפים ם השלכת שברוח
ושערינו מאפיר מטורח ושנים
בין השבת לימי החול סופרים דפים בלוח
ישוב החורף אל הקיץ בצבעי זהב
והאביב יגוע מעילפון אל תוך הסתיו
שנים חולפות כמו ענני שמיים...
ענני אבק נושאת... הרוח... רוח...
