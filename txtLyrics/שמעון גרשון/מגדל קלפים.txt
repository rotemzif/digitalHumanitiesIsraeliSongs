כמו תהום שנפערת מתחת רגלי
כמו ליפול ולא לראות את האור מעלי
כמו חיים שהפכו לריקים בלעדייך
כמו שירים שהפסיקו ללחוש אהבה
כמו פנים שמזמן לא חייכו מול מראה
איפה את? כשהכל מסביב מטורף
אל תוך שבילים אני ממשיך ללכת
בין הצללים שמעירים אותי לחשוב
מתפתל ולא מוצא בי שקט 
מחפש במה לאחוז
וכמו מגדל קלפים נופל 
ואין מי שאותי ירים רוצה לחיות
רעש של רכבות תמיד מזכיר לי
שזה הזמן לבד הזמן לנדוד
כמו כנות שהשקר עומד לצידה 
מרגיש כמו סוף, כולם אומרים שזאת רק התחלה
לא נותר אלא לומר לך שלום אהובה
ורק תדעי שפשטות יכולה לסבך 
ואין עוד יום שעובר בלי לשאול מה? ואיך?
איפה את? כשהכל מסביב מטורף
