מצאתי היום את עצמי חושבת עליך
על איך זה להיות איתך על איך זה להיות בלעדיך
יש ביננו קשר עמוק אולי גם הרבה יותר
אבל אתה יודע ואני יודעת
אתה קשור גם למקום אחר
חושבת
אולי אני בשבילך תחנה אולי אני כל המסע
אוהבת
משהו בי קורא לי ללכת ומשהו בי נקרע
אני שטה איתך במורד הנהר מתחלקת איתך במדרון
יודעת שכל רגע יכול להיות הרגע האחרון
הרגע האחרון איתך
באיזו שעה תופיע באיזה מקום נסתתר
אני מוצפת קנאות אבודות אתה הרי לא ממהר
עונה לשאלות שלא שאלתי חומק מרבות שכן
ולא נותן את כולך כי בטח חלק ממך
ליד אחרת עכשיו ישן
חושבת...
מתעוררת המזרון הסמוך ספוג עוד בחום גופך
והדלת שנסגרת בלאט אחרי גבך
חושבת...
