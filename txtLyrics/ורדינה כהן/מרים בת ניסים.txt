זה היה בעדן לפני ירח
רוח על תימן בליל בכה
התפללנו את תפילת הדרך
ויצאנו כל המשפחה
את הפיתה בתרמיל צררנו
ושאבנו מיים מן הבאר
ובשורה כולנו היסתדרנו
ובדרך זה את זה ספרנו
אם כולנו יש - ומי חסר.
יש אבא מורי ניסים, ירחם השם,
ויש ניסימה האם ירחם השם,
ויש נחמיה, גדליה, זכריה ועזריה -
סלים, סעדיה, מיכאל, חנן, חנניה.
וירוחם ורחמים,
ברוך השם הם תאומים,
והתינוק שלום הצוחק בחלום,
ואני אחותו מרים,
והחמור הקטן בילעם, והחמור הקטן בילעם.
כה הלכנו בפסיעה טופפת
ופיתאום המיניסטר האנגלי
יא, ראה אותנו במישקפת
וצעק המיניסטר: אויה לי
וציווה המיניסטר לקווסים:
הביאום הנה, מת או חי
ובאנגלית ענו לו הקווסים -
טוב, חבוב - ענו לו הקווסים
רקדו ושרו עד בלי די:
נתפוס את מורי ניסים, בעזרת השם,
ואת ניסימה האם בעזרת השם,
ואת נחמיה, גדליה, זכריה, ועזריה -
סלים, סעדיה, מיכאל, חנן-חנניה.
וירוחם ורחמים,
ברוך השם הם תאומים,
והתינוק שלום הצוחק בחלום,
ואת זו אחותו מרים,
והחמור הקטן בילעם, והחמור הקטן בלעם.
אבל אנו ארצה בליל פחד
באנו ונישק את עפרה.
ועכשיו בעיר כולנו יחד
מטיילים אנחנו בשורה
והעיר דוהרת משקשקת
וצועק הכל: עיברו נא חיש
אך שוטר מרים ידו בשקט
והתנועה לחצי שעה נפסקת -
כי עוברים אנחנו את הכביש.
עובר לו מורי ניסים, בעזרת השם,
אחריו ניסימה האם, בעזרת השם,
עוברים נחמיה, גדליה, זכריה, ועזריה...
כאשר השער יפתח
ועל עיר ציון יופיע אור
קהווה הם ישתו בליל ירח
כל המנהיגים בהר המור
זה אל זה יאמרו הם: איך ניצחנו
מי ניצח את שונאי ציון
ופיתאום יראו הם את אנחנו
ואת כל הדרך שהלכנו
ובחיוך יאמרו הם: זה נכון...
ניצח מורי ניסים, בעזרת השם,
וגם ניסימה האם, בעזרת השם,
ניצחו נחמיה, גדליה, זכריה ועזריה...
