נפתח את החלון נשקיף אל הנגב,
גמלים שם צועדים על חולות ועל רגב.
פתחו החלונות ובואו להנות,
גם בנים וגם בנות. 
נפתח את הדלתות נשקיף אל הצפון,
נראה את הכינרת ואת לובן החרמון.
פתחו את הדלתות ובואו להנות,
גם בנים וגם בנות. 
נצא אל המרפסת, נשקיף על ירושלים,
מוקפת בהרים ננפנף לה בידיים.
צאו למרפסות ובואו להנות,
גם בנים וגם בנות. 
נעלה עכשיו לגג, נראה את חוף הים,
צוקי ראש הנקרה נושקים לחוף החם.
עלו אל הגגות ובואו להנות,
גם בנים וגם בנות. 
