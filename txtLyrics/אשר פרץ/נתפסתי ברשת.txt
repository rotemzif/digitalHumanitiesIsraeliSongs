בחור חזק הייתי, אמיץ וגם גיבור
אבל כשהיא שלחה לי חיוך מלא באור
נתפסתי אז ברשת, נהייתי כמו ציפור.
בכל העיר ידעו כי מילה שלי קובעת
ואם קצת הרגיזוני, יצאתי מן הדעת;
הייתה כל השכונה כאן רק בקולי שומעת.
בחור...
ביום אחד הופיעה אחת קטנה כזרת,
עם גוף כזה משגע, יפהפייה נהדרת;
מיד אותה לקחתי, אותה ולא אחרת.
בחור...
כל השכונה אומרת שהיא עלי עובדת
אבל תמיד בלילה מחיר היא משלמת;
שאין ג'באר ממני יודעת גם הגברת.
בחור...
אל החופה נכנסנו והשכונה נרעשת,
שואלת איך לפתע נתפסתי כך ברשת
והקטנה מבסוטה, ממני לא חוששת.
בחור...
שבעה ימים חגגנו והיא הייתה זוהרת
וכשלבד נשארנו הפכה פנים הגברת -
סמרטוט עשתה ממני, סובבתני סביב הזרת.
בחור...
