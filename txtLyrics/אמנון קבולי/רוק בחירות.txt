תסתכל לי בעיניים אדוני הנבחר
אני אזרח קטן שמפחד מהמחר
רוצה שתענה לי בלי לשקר
לאן אתה בורח, לאן 'תה ממהר?
אדוני השר, אדוני החכ"כ
אתה האחראי כאן על כל הברדק
לפני הבחירות אתה הגון וישר
מספר לכולם כמה אתה מוכשר
מביא תעודות, מסמכים, קבלות
על פעילות חברתית וטוהר מידות
איזה מועמד, איזו חביבות
איזו השכלה, איזו בהירות
כמה הוא מבין, כמה הוא קשוב
איזו הופעה, רואים שהוא חשוב
ביום שאחרי, אדוני השר
ביום שאחרי, אדוני החכ"כ
משנים צבעים, הכול הופך ברדק
שוחד וסמים, זונות והימורים
נשים משופדות, ילדים מוכים
פדופילים אכזרים משתוללים ברחובות
נרקומנים דלוקים שודדים זקנות...
אז איפה אתה אדוני השר?
איפה אתה אדוני החכ"כ?
מי ייתן פה הדין על הברדק?
נסיעות לחו"ל, חופשות ללא גבול
תקציבי עתק למטרות ייעול
רכב מהודר לכבוד השר
עם שמירה אישית על גוש הבשר
נטולי רגשות, חסרי רחמים
במלונות פאר, חמישה כוכבים
עם אנשי עסקים, עם פושעים על רמה
אתם עושים קומבינות על חשבון המדינה
הרחוב מעוצבן, הרחוב בדיכאון
איך בחרנו שוב את האדם הלא נכון
אנשים רעבים מחפשים עבודה
גנרלים מוטרפים מחפשים מלחמה
תקשורת מלקקת, מוכרת אשליות
הציבור מטומטם קונה בכמויות
