יש אנשים חיים בבית הקברות
כל הזמן מסתתרים הם בין הקירות
קונים הכל, מוכרים הכל, ונשארים בלי כלום
אין, אין עוד חלומות בבית הקברות
השמות כתובים צפופים על מצבות
רואים הכל, שומעים הכל
אך מה נחוץ חוץ מקיום?
קפה רודף כוס תה בין אם לאם
קופסה מאירה, מוסיפה לאוירה, שמחת חיים
אין, אין מה לעשות בבית הקברות
אהבה תמצא פה רק בסמטאות אפלות
קונים אותה, מוכרים אותה
ונשארים עם מחלה
אהבה של מת איך תמצא?
יש חיים בבית הקברות בין שבע לחצות
חפש את גברת מיט, היא חמה כמו דינמיט
בתוך ארון תרצה לישון איתה תמיד
מיד כולם ילכו לישון בבית הקברות
רק גופות בודדות ישוטטו ברחובות
כמה זבלנים יאספו השלכות
השעות כולן קטנות בבית קברות
כל הזמן מטאטאים מתחת מרצפות
את הבושות
חולמים הכל, יודעים הכל, ונשארים על חוט
קונים הכל, מוכרים הכל, ונשארים בלי כלום
אין, אין מה לעשות בבית הקברות
אין עוד חלומות, יש רק קירות
בבית קברות
