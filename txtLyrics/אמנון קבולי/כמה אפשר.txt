נשבר מכל "חכם" שני
אשר רוצה לשלול אותי
מתוך חשבון של כסף רב
שוטה שולט פה במצב
ואז רבים יודעים את מה שהם שומעים
על מעקה ברזל יושבים ומרכלים
כמה אפשר? זה לא נגמר, לכל נבער
כמה אפשר? כמו בעבר, כלום לא נשאר
לצלול לתוך בועה טפשית
ולא לראות, לא לא לתהות
הריק כבר מגבש תוכנית
אבל יוצר רק בעיות
ועוד רבים יודעים רק את מה שהם לומדים
על כל ספסל רובץ ברנש אשר מגזים
כמה אפשר? זה מעגל שלא נגמר
כמה אפשר? מי שנגרר, הוא לא מוזר
ועוד רבים יודעים את מה שעוד יודעים
בלי שום בושה בכל פינה הם משוויצים
כמה אפשר? זה מעגל שלא נגמר
כמה אפשר? מי שנגרר...הוא מאושר
ועוד רבים רואים, כמו תוכי מושפעים
גם בעיתון תראה ת'חבר'ה משתטים
כמה אפשר? תן לי סימן שזה ניתן
כמה אפשר? אם זה מבחן, אני מוכן
כמה אפשר? שיר ממורמר אני שוב שר
כמה אפשר? כמו כל דבר גם הוא נגמר
