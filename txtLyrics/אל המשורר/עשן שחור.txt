איך זה קרה שאין לי ברירה אלא למות היום 
ביער נורא, נסה באימה על נפשי 
והאש המפתה, נוראה, מכלה הכל לשחור הבערה 
וזאת אני האיילה כלואה, כנועה 
וגם גופי משנה צבעו לאפר ועפר. 
והנה בני כנף, האם מטוס זה או מלאך? 
מי יקח אותי ראשון? 
ואלוהים? עשן שחור סמיך מסתיר אותי ממך היום 
עשן שחור סמיך מסתיר אותי ממך היום 
וניסיתי, בחיי. תש כוחי, רפו ידי 
אל מול הלהבות 
לא הספקתי לומר להתראות 
והנה בני כנף...
ואין עוד זמן, שנייה, לשאול 
היכן זה עדן, איפה שאול? 
האש ניצחה אותי היום 
חושבת עליכם. אני נפרדת לשלום.
