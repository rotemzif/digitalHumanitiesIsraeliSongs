מלי פתחה איזו בסטה ברחוב
היא מוכרת שם לרוב רק בגדים משומשים
היא עומדת ומחכה, מסתכלת מקרוב
בפינה הכי טובה של שוק הפשפשים
מלי מוציאה למכירה את הזכרונות
את השנים הראשונות, כשכלום עוד לא כאב
היא מסדרת בזהירות את התמונות הישנות -
כשהיא היתה יפה והוא עוד מאוהב
מלי שוב שואלת -  מה לי ולכל זה?
מלי מנסה לצאת מזה
מלי שוב שואלת - מה לי ולאהבה?
זה יום יפה כזה, והיא עוד עצובה
מלי מדייקת, העולם רק התעורר
היא התחילה לסדר מכתבים מהילדות
ואז היא גם צועקת, וכל השוק עוצר:
"בעל הבית השתגע, השתגע מבדידות!!"
מלי מציעה חלומות על משפחה
בחצי מחיר, וככה - המלאי כמעט אזל
אין לה חרטות, ולא, היא לא בוכה
זה רק ההוא מהירקות שהוציא את הבצל
