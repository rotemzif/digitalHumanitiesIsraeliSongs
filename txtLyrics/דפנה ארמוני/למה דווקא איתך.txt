אני מכסה, זה כל הזמן נופל
אני, בתוך האור, יודעת שאתה מסתכל
כמו ארנבת בכביש מול אורות המכונית
כמו ספינת מהגרים שעלתה על שונית
אני לא תופסת ואני במבוכה
איך זה קרה לי, למה דווקא איתך.
למה למה
למה דווקא איתך.
והכרתי גברים אני כבר לא תמימה
דרכי החיים לימדו אותי שאין אשמה
איך נכנסת אלי לתוך החלום
התעוררנו ביחד באמצע היום
אני לא תופסת אני לא מצליחה
איך זה קרה לי, למה דווקא איתך.
למה למה
למה דווקא איתך.
אתה הזר, הכי מוכר
שפגשתי בחיי
איך אפשר, שכבר
אתה כל כך קרוב אלי...
שנמשיך לאהוב ונהיה בריאים
זה מה שחשוב כרגע, זה הכל בחיים
איך נדמה לי שכל העולם מחייך
זה יותר מדי טוב מכדי שזה יימשך
אני לא תופסת איך, אני כל כך שמחה,
איך זה קרה לי, למה דווקא איתך
למה, למה,
למה דווקא איתך.
אני לא תופסת, אני לא מצליחה
איך זה קרה לי למה דווקא איתך
למה, למה,
למה דווקא איתך.
