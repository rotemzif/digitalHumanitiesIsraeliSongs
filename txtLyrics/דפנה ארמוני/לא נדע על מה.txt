כבר כמעט שבועיים זה אותו דבר
איך שלשמיים יש גוון מוזר
זה ודאי אבק, מישהו אמר, עולה מהצפון
הוילון ברוח כמו עשן
והבית ריק כשאתה לא כאן.
מי יותר חזק, ההולך עם הזמן או הנשאר אחור?!
אי אפשר לכתוב משהו ברור ביד רועדת
גם עכשיו קיץ, גם אז הייתה מלחמה.
ואני אל הרחוב יורדת
ונדמה לי שאני פוחדת
שויתרנו ואף פעם כבר,
לא נדע על מה.
באמת ניסיתי לא לחשוב
ועם זאת, ראיתי כמה ריק הרחוב
ואתה חסר, שיהיה לי טוב, מוכרח לשוב אלי.
מישהו החליט שהולכים כולם ואתה הלכת
גם עכשיו קיץ, גם אז היתה מלחמה
על העיר האפלה יורדת
ואמרתי שאני פוחדת
שויתרנו ואף פעם כבר,
לא נדע על מה.
