לילה מלא כוכבים ירד על המים
רחש גלים רחוקים נשמע מאי שם
שיר מתנגן על החוף מזכיר לי אותך
עם כל המילים היפות שלי ושלך.
על חוף האהבה
כשאת כל כך קרובה
על חוף האהבה
הלב מחכה לך.
איך טעמתי את חום שפתותיך
איך נשמתי את נשימותיך
איך גילית לי את כל סודותיך
איתך על חוף האהבה שלי ושלך.
רגע רחוק מרחף קרב עד אלי
טעם מתוק וסוחף עולה בשפתי
בושם נפלא מגופך, ניחוח מוכר לי
וחוף מיותם מיופייך, זה מה שנותר לי.
