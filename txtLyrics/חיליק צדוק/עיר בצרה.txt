עיר אשר צרים עליה, אנשים בורחים ממנה
ראשונים יוצאים ממנה, ישישים, נשים ונוער
אנשים בורחים ממנה, אך לא כן בירושלים.
הנשים אמרו אנחנו, במקום שהגברים שם
הילדים אמרו גם אנו, כאן אנחנו וגמרנו
הזקנים אמרו לא באנו, כדי לצאת מירושלים.
לה לה לה...
לא ברכנו שהחיינו
כדי לצאת מירושלים.
עיר אשר צרים עליה, אנשים בורחים ממנה
נמלטים בלאט בחושך, אך סופם חרפה וקלס
נמלטים בלאט בחושך, אך לא כן בירושלים.
כי תושבי ירושלים, נשארו בין חומותיה
נשארו בין חומותיה, מול מצור, צבא וקטל
אור גבורה להם זורח, הם חמדת ירושלים.
לה לה לה...
אור גבורה להם זורח
הם חמדת ירושלים.
