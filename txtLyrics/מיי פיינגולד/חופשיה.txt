עכשיו כשפתחו את הדרך אל הים
אני רוצה להצטרף אל כולם, 
וללכת בלעדיך
אני רוצה להתעטף בכל הבגדים 
שלא לבשתי שנים
לפתוח לרווחה תריסים חלודים
ולצרוח.
רוצה להיות חופשייה
לא תלויה באהבה
או בכסף או במקום
מילים שאמרתי
קטנות ממני היום
הזמן שלי מתפזר.
אישה בימינו, תמיד אמרת, 
צריכה להסתדר
ואם יש לי על מה להצטער
זה רק על זה שלא עשיתי
את זה מוקדם יותר
שלא הסתכלתי לך בעיניים
שלא העזתי להגיד לך 
אני ממשיכה.
רוצה להיות חופשייה...
