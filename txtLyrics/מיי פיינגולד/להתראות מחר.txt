אני נוסעת הביתה 
מעבירה תחנות בפרסומות 
לא תמכרו לי שום דבר בכל מקרה 
כבר ירד הלילה 
חושבת עליך מחכה 
אתה כזה יפה, כל כך יפה 
זה הזמן להשתנות שוב, להתאהב שוב 
אני לא יודעת איך עושים את זה 
אבל הכביש פתוח ורק הרוח לוחשת 
יהיה טוב מה שלא יהיה 
עזבי הכול, יקרה מה שיקרה 
עוד אלבום ועוד משבר 
עוד פעם להתגבר, לפתוח הכול, לדבר 
יכול להיות הרבה יותר 
עוד פשרה ועוד רצון 
הלילה טוב האחרון, יום נגמר 
להתראות מחר 
אני נוסעת הביתה 
נזהרת לא לטעות בכיוונים 
מצחיק, עוד מטאפורה לחיים 
ועוד מישהו שר לי בקול קטן ורך ולא נעים 
ושוב שופטת כמו שאותי שופטים 
עוד חשבון וניסיון 
עוד חיפוש בזיכרון 
די למחשבות רעות רעות שלא פוסקות 
עוד תקווה ופיתרון 
לסגור עוד יום ורק לישון בטעם מר 
להתראות מחר 
זה הזמן להשתנות שוב, להתאהב שוב 
אני לא יודעת איך עושים את זה 
אבל הכביש פתוח ורק הרוח צועקת 
יהיה טוב מה שלא יהיה 
עזבי הכול, יקרה מה שיקרה 
עוד אני ועוד אתה לנצח באותה מיטה 
גלולה מרה של מציאות 
לא לחזור על אף טעות 
עוד פניה וחניה אל השורה התחתונה 
הזמן עצר 
להתראות מחר
