בהצגה הזאת אף פעם לא יהיו ליצנים
ובלונים לא תמצאו מאחורי הקלעים
גם התזמורת לא תופיע, היא לא מנגנת
והשמנה ההיא ששרה לה בסוף אף פעם לא גומרת
להצגה הזאת אף פעם לא יהיו מוזמנים
לא יהיו כאן אקרובטים ולא רקדנים
גם השפה המדוברת לא כל כך מובנת
והאישה ההיא, שמנה ששרה סוף סוף אף פעם לא גומרת
שקט בקהל והמסך עולה. נתחיל בהצגה
כולם להיות בשקט, למחוא כפיים רק לפי הקצב
תודה שבאתם לראות אותי נופלת
להצגה הזאת אף פעם לא היו חזרות
לא יכתבו עליה בעיתון מחר ביקורות
גם הזמרת לא זמרת, היא לא מעניינת
היא רק נובחת וקודחת ובסוף אף פעם לא גומרת
שקט בקהל והמסך עולה. נתחיל בהצגה
כולם להיות בשקט, למחוא כפיים רק לפי הקצב
תודה שבאתם, תודה שבאתם
שקט בקהל! אנחנו לא נתחיל עד שכולם יכבו ת'טלפונים
מסך עולה, התאורה נדלקת
תודה שבאתם לראות אותי נופלת
שקט בקהל והמסך עולה. נתחיל בהצגה
כולם להיות בשקט, למחוא כפיים רק לפי הקצב
תודה שבאתם לראות אותי נופלת
