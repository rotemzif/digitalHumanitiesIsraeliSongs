זה עתה הופיע חם מן התנור          
בשנית מפתיע בסיפור סיפור
לא לשווא חיכיתם לספרו הבא -
כל מה שרציתם הנה הנה הנה בא
אהבה ומתח ותשוקה ודם
חטא רובץ לפתח וצוחק לבנאדם
מרתק מותח כמו מסע בזמן
ואותך לוקח הוא ביד אמן
ממפגש מקרי למסע חובק עולם
מקורי, קריא, מרגש, חכם
חיכיתם לשובו לא חיכיתם סתם
לעוד ממיטבו של הבלש המנומנם
יצירת מופת אחת ויחידה
כולם כבר יודעים קלאסיקה נולדה
עוד יותר רומנטי הוא שובר שיאים
עוד יותר פיקנטי עוד יותר מדהים
עלילה נפתלת וסבוכה נורא
מטוסים בתכלת מלונות יוקרה
יש לצד הדרך עוד גופה חמה
משטרה חוקרת לא יודעת מה
מכונית ביער ואקדח צונן
לנערת השער יש מאהב זקן
יצואן צמרת איש מוכר בעיר
היה גם בסיירת קצין בכיר
עסקאות של נשק שחובקות עולם
זורמים אל ים של כסף נחלים של דם
עורך דין מבטיח שאפתן מאוד
תיק כבד מריח ומתחיל לרעוד
מניות הרשת מחפשות יורש 
וזו רשת שחולשת על כל מה שיש
רב מכר
לא תניחו מן היד
עוד עמוד ועוד אחד
סוף מפתיע במיוחד
אל תגלו לאף אחד
(כל העיר נסערת וחוקר מנומנם
מפטם מקטרת ומיד נרדם)
יש אישה מופתעת או אולי היא לא
וקשה לדעת מי שלה ומה שלו
היא טיפוס ספורטיבי וגופה מושלם
הוא אינו נאיבי הוא ראה עולם
התשוקה אילמת המילים גבוהות
העסקה נחתמת ואפשר לראות
בשקיעה מופזת כמו בשדה חיטה
שאישה נועזת לא צריכה מיטה
מי בוגד במי פה, מי מוכר סודות
מה בעצם מחפשים פה מגידי העתידות
נערת השער מיטיבה לרקוד
למרבה הצער היא לא שומרת סוד
הקצין מזיע הוא טיפוס שעיר
עד שהוא מגיע היא מחוץ לעיר
הזיעה חמה היא, הסכין קרה
מימי המלחמה לליבו היא יקרה
עורך דין מבטיח מגלה מסמך
מי כאן השליח לאקדח יש אח
אהבה סוערת אכזבה מרה
הקנאה בוערת נקמה קרה
רב מכר...
(ואז בא הקטע בו חוקר מנומנם
מתעורר לפתע ומריח דם
מפהק לרגע ושוב נרדם) 
יש מפנה דרמטי יש מצב מפחיד
משולש רומנטי נעשה מגן דוד
וסכין מזכרת מימי המלחמה
אל הלב חודרת והופכת אדומה
עורך דין בשמש עומד ומתייבש
מהרהר לו שמא היורשת היא יורש
תכף יתפתח מאבק צמוד
והכל קולח עמוד ועוד עמוד
יש סוכר בתה רק צריך לבחוש
והסוף נותן לך פטיש בראש
