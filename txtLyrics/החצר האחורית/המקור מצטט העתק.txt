האמת נקלעה למשבר
של זהות בעולם של שקרים
התיאוריה נותנת הסבר
הרופא נותן כדורים
הימים שוב קשים הם חבר
הספק כבר אינו מספק
זיכרון מחוק מחפש זוכר
המקור מצטט העתק
מן המראה שבתוך המראה
מן המראֶה שבתוך הנראֶה
מכל הכיוונים אתה נראָה
רק מאחד אתה רואה
הדברים משתנים במהירות 
השפה החוקים המשחק
והזמן מטשטש כל עדות
שכתב העולם הנמחק
כי השקר בִּגדו מכובס
ותמיד הטיפ טופ מתוקתק
מעוּבד מהוּנדס מסוֹרס
כל סיוט לחלום מתקתַק
מן המראה שבתוך המראה
מן המראֶה שבתוך הנראֶה
מכל הכיוונים אתה נראָה
רק מאחד אתה רואה
אקראי יחסי ומקרי  
מתוכנן מכוון ומוחלט
הבלתי אפשרי אפשרי
ממוחזר משוחזר משובט
במבוך הקוסמי הזה
של טירוף בשירות התבונה
החזון כבר חתום על חוזה
ויוצא לשווק אמונה
מן המראה...
