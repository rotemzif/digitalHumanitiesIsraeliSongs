בראי תל אביב שוב נראית לי קטנה 
וברדיו שירים שעוזרים לי לנדוד 
זו בריחה מהירה מצרה ישנה 
דהירה מסוכנת בלי טעם של עוד 
האמת שהסוף כבר נראה לי אחר 
הדרכים שבחרנו הובילו לשם 
מה חשוב מי הפסיד פה פחות, מי יותר 
כשהשמש שלנו שוקעת בים 
ומישהו ביפן אולי שואל למה עכשיו 
ולא מבין למה לקחו ממנו את כל מה שאהב 
ואני עצוב על זה שאת עדיין לא איתי 
לפעמים אני חושב שזה הכל באשמתי 
החלון הפתוח מראה שאפשר 
הרוחות מבחוץ לא נותנות לי לדאוג 
אם ארצה אז אוכל להיות מאושר 
להגיע הביתה שלם בלי לנהוג 
האמת שהסוף כבר מרגיש לי קרוב 
והשיר שכתבתי במקום לכבות 
מסמן שהגיע הזמן לעזוב 
כשהשמש שלנו עולה בלהבות 
ומישהו ביפן אולי שואל איך ממשיכים 
וכבר מבין שלפעמים כשאין ברירה אז מוכרחים 
ואני עצוב על זה שאת עדיין לא איתי 
לפעמים אני חושב שזה הכל באשמתי
