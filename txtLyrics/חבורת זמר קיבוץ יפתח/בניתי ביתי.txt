בניתי ביתי על הסלע הרם 
בניתי ביתי מול הרוח, 
אמרתי יבוא נא רעי האדם, 
ימצא מחסה בו ינוח. 
קרעתי חלון בביתי הקטן 
קרעתי חלון בו ופתח, 
אמרתי יבואו לבנות כאן ביתם 
אמרתי ישבו פה לבטח. 
בניתי ביתי על הסלע הרם 
בניתי ביתי מול הרוח. 
הדלקתי האור בביתי הקטן 
הדלקתי וחום בו אשימה, 
אמרתי יאיר הוא מעבר לכאן 
אמרתי יקרא להם פנימה. 
ניצב לו ביתי ודולק בו האור 
הוא ניצב ופתחו מצפה, 
לו יהיה מפתנו כה שוקק מעבור 
הנכנס בו ולא היוצא.
