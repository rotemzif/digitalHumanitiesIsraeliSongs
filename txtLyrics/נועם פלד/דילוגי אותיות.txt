ארבע ועשרים
המואזין שוב צועק
מילות עידוד לאלוהים
הוא גדול, הוא גדול, הוא גדול
האלוהים שלו הוא לא האלוהים שלי
אז מה הוא רוצה ממני עכשיו
ולמה עבורו אני פה?
החיים מבעד לכוונת טלסקופית, אולי בכלל
נברח לאיזו ארץ טרופית, איתך עכשיו,
אולי עכשיו - נברח?
שבע ועשרים
ואיש הישוב לוחש
מילות חיבה לאלוהים
הוא ברוך, הוא חנון, הוא רחום
האלוהים שלו הוא לא האלוהים שלי
אז מה הוא רוצה ממני עכשיו
ולמה עבורו אני פה?
החיים מבעד לכוונת טלסקופית, אולי בכלל
נברח לאיזו ארץ טרופית, איתך עכשיו,
אולי עכשיו - נברח?
כמו דילוגי אותיות בספר קדוש,
כמו דילוגי אותיות בעיתון הבוקר,
החיים מבעד לכוונת טלסקופית
הם בסך הכל רצף אקראי של אירועים
שאנחנו מנסים לתת לו משמעות
תשע ועשרים
ואני חושב עלייך - איך את יודעת לפנק
האלוהים שלי הוא בכל זאת על אנושי
החיים מבעד לכוונת טלסקופית
אולי בכלל
נברח לאיזו ארץ טרופית
איתך עכשיו
איתך עכשיו - נברח?
