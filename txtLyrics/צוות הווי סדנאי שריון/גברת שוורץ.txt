למה לך לרטון בלי הרף 
מהבוקר עד הערב 
בקולי קולות. 
למה בלי סיבה לרתוח 
ובלועזית לצרוח 
כל מיני קללות. 
היא בת השכנה מתחת 
לבחינות למדה ביחד 
עם בחור צעיר. 
אין זאת הכרח אומרת 
ששכנתך הנה מופקרת 
ידועה בעיר. 
תני לילדים לשמוח 
ולמשטרה מנוח 
לכל הרוחות - 
גברת שוורץ 
יש מקום יחיד פטאלי 
בו השקט הוא טוטאלי 
בבתי אבות - 
גברת שוורץ. 
הן בתך שלמות של יופי 
שחינוך חסר כל דופי 
ונימוס נפלא. 
את בתך המכוערת 
היא שלא אזמין לסרט 
בשל צורתה. 
גברת שוורץ נא האמיני 
שאין בשמלת המיני 
כל דבר שלילי. 
יש ודאי גברים כמים 
עם שיער עד הכתפיים 
בלי עבר פלילי. 
תני לילדים לשמוח...
