ראיתי פעם רגל,
אחת כזאת קרושה
ראיתי פעם יד
ומצח נחושה
שתיתי פעם מים
הם נפרדו מברך
ראיתי יבלות ננטשות על אם הדרך.
שוחחנו עם צפורן,
אצלה הכל שחור
שכנענו שטף דם
שעדיף שיעצור
שכבנו עם צמרמורת
ונולד לה עור ברווז
ראינו שתי גבות צפופות
על מצח מרוגז.
אך אף פעם לא ראיתי,
לא ראיתי, לא ראיתי
עין עצלה.
היתה פעם שראיתי,
כה רציתי אז קניתי
בטן נפולה
אני חשדתי בסנטר
הוא היה סוכן כפול
הבנתי לליבו
של הלב של השתול
הפלתי את דברי
על אוזן ערלה
ניחמתי איזה קרום
שנפרד מבתולה
אך אף פעם לא ראיתי,
לא ראיתי, לא ראיתי
עין עצלה.
היתה פעם שראיתי,
כה רציתי אז קניתי
בטן נפולה
קניתי במבצע.
קיבלתי גם חולצה!
