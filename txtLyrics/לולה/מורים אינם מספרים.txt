מורים אינם מספרים ש...י
יש מפלצת שבולעת את עצמה
ששיער הופך לצמחים
שחופרים בור כדי להכניס בו אדמה
שיש מלאכים
שסוסים מתים צוחקים
שלסירים יש רגליים
שאפשר להדביק אפרסקים לעץ
שחתכו את הירח לשניים
מורים אינם מספרים ש...
אפשר לצייר תמונה של צליל
אדם בוכה הופך לינשוף
שאלוהים בקע מביצה
אפשר להחליף את צבעי הגוף
שרואים חלומות של אחרים
שכל מלאך נולד מתשע אמהות גדולות
שאפשר למכור לברווזים כסף
ששיער משמיע קולות
שנהר כותב מכתבים
שתינוק נולד מחלום
שפרות שותות חלב עזים
שאלוהים בא כשבוכים, 
ובוכה בעצמו.
שהחיים מצויירים על קיר
שציפורים תומכות בשמיים
שאפשר לשתות צליל פעמונים
ולהשתין בלי הפסקה יומיים
שענק רוכב על נמלה
שהשמש עולה מליון שקלים
שאפשר להצחיק פקידי ממשלה
שבפברואר כדאי לקנות פילים
