הוא קם לו בוקר אחד
אדם בודד ונחמד
לרחוב יצא
ושם היא מול הגינה
ליד העץ משתינה
הוא ראה אותה...
שחורת פרווה
אוזניים שמוטות
עיניים חומות חכמות
הביטה בו אז במבט כואב
זה נגע לו ללב.
לקח אותה לביתו
נתן לה אהבתו
איך שהוא שמח
הוציא אותה לטיול
פתאום הבחין בחתול
מחטט בפח
שפם דקיק, אוזניים זקופות
רגליים קטנות ורזות
הביט החתול במבט רעב
זה נגע לו ללב.
לכולם הוא נותן בית חם אוהב
בן אדם, רגשני וגם מתחשב
כשזה נוגע לו ללב.
אבל למרות הכלבה
והחתול שמצא
הוא הרגיש לבד (גלמוד)
במעבר חציה ראה גברת זקנה
עם סלים ביד
שיער לבן, אוזניים קמוטות
שיניים קטנות תותבות
הביטה בו אז במבט כואב
זה נגע לו ללב.
לכולם הוא נותן בית חם אוהב
בן אדם, רגשני וגם מתחשב
כשזה נוגע לו ללב.
למחרת שוב יצא
השמש לה להטה
יום חמסין ממש
ואז בצומת דרכים
ראה פקח עירייה שנראה מותש
שפם דקיק, שיניים צהובות
העורף מלא שערות
הביט הפקח במבט נוקב
וזה כל כך נגע לו ללב.
לכולם הוא נותן בית חם אוהב
בן אדם, רגשני וגם מתחשב
כשזה נוגע לו ללב
הוא נותן בית חם אוהב
בן אדם, רגשני וגם מתחשב.
הוא שוב יצא לרחוב
ראה ג'ירפה ודוב
ואמר:
וואו...
עד כאן זה כבר מוגזם...
