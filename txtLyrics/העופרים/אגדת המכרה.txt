מעשה בכורה שחצב מכרה במו ידו
וכשמת הכורה הורישו לשלושת ילדיו
בהרים מכרה ניצב
לרגלי הצוק הרם
יש נחושת וזהב
ויש פחם
הבן הראשון רק להתעשר נפשו ביקשה
בחר בזהב כי היה לו מצח נחושה
בהרים...
הבן השני בשדה קטל כל חייו נלחם
בנחושת בחר כי נפשה שחורה כמו פחם
בהרים...
הבן השלישי איש פשוט היה במעשיו
בחר בפחם כי לבו היה לב של זהב
בהרים...
ראשון התרושש, השני בקרב נפשו נפח
השלישי עד היום מתחמם בנחת מול האח
