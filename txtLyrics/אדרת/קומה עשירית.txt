המצב מדרדר
ואין מה לומר יותר
אין לנו רגע מנוח
ואין לאן לברוח
שום דבר לא מתבהר
וזה כבר עולם אחר
כך אולי ניבאו הקדומים
ומה אומר על זה היושב במרומים
כשעלינו במעלית
עד לקומה עשירית
זו לא הייתה הדרך
למחות על הכל
כשהגענו במעלית
עד לקומה עשירית
קיווינו לימים של חסד
במקום שנים של סבל
ומה שנותר לשאול
עד מתי נמשיך כאן לסבול
המצב מדרדר
ואין לאן למהר
הכול נעשה בכוח
ואין למי לסלוח
שום דבר לא משתנה
לא ניתן לעשות הרבה
כך ניבאו הכוכבים
ומה אומר על זה היושב במרומים
עכשיו העתיד מחכה
לדור שיבוא פה אחרי
מעט רגעים של פחד
לשמור על הביחד
העזרה לחלשים
לא עוד רוח נכאים
כך אולי קיוו הקדומים
ומה חותם על זה היושב במרומים
