לפעמים הרגליים לא נושאות את הגוף
וּכבר איבדתי כל תחושה של זמן
מתגעגעת לקולך, חסרה את הליטוף 
למרות שכה הרבה ממך עדיין כאן
והיא שואלת עליך בשולחן השבת
הלב מלא, החדרים ריקים ממך
אל תדאג, כי לא אשאיר אותה בחושך לבד
אף דמעה לא תנצח הבטחה
אהוב שלי, מאור עיניי
שמור עליה, שמור עליי
בדם ליבי לך אכתוב
ולא אחדל לאהוב
הלוואי שרק עשיתי אותך מאושר
אומרים תמיד היתה סביבך הילה
אתה רוצה בי חזקה עד כמה שאפשר
עכשיו אוספת כוחות לְהתחלה
אהוב שלי, מאור עיניי
שמור עליה, שמור עליי
בדם ליבי לך אכתוב
ולא אחדל לאהוב
אהוב שלי, מאור עיניי
אתה שומע בוודאי
כשהשמים נופלים
אני בוחרת בַחיים
חלמתי עלינו חבוקים בִשתיקה
התעוררתי לְצימאון
זה מפחיד לחשוב שלא אזכור את המגע
או שזה החלום האחרון 
אהוב שלי, מאור עיניי
שמור עליה, שמור עליי
בדם ליבי לך אכתוב
ולא אחדל לאהוב
גיבור שלי, מאור עיניי
אתה שומע בוודאי
כשהשמים נופלים
אני בוחרת בַחיים
