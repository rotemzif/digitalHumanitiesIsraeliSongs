אחותי ואימי נהפכו לי אחת
עם אשת חיקי ופניה פני בת
אותה אז אכיר לרגליה אכרע
סליחתה אבקש בצער נורא
אחותי לי סלחי! לה אומר בדמעות
שאת טוהר פנייך עוורתי מראות
ברפש מאוס של תסכול וזימה
את בגדך הכתמתי אם, הו, אם רחומה
אישתי הטובה, לי היית כמלאך
ואני כפוי טובה לא הייתי אתך
את עצמי לצדך לא אוכל עוד לשאת
עד טירוף בי צורב ארסו של החטא
היא אז בי תביט בדמעות אהבה
ותושיט לי ידה הצחורה, הטובה
כאבך כאבי שנפלת אפול
זה אתה אהובי ואורי, אורי הגדול
לאבן פינה צלעך לי הייתה
הן דרכינו שזורות מלידה עד מיתה
סליחתי היא שלמה את הרע לא אזכור
מול עיני עד עולם רק ליבך הטהור
אנא קום! לי תאמר בן, בעל ואח
ויגוני אז כאפר לרוח יפרח
כשם שידעתי כמו כן אוודע
האל שבקשתי חסדו בך נגה
