ארץ חדשה רוחי אז חזתה
מאופק עד אופק אשיר את שירה
לא יער לא הר, לא נחל זורם
לא רמש לא עוף, אין גבול בה תוחם
ארץ חדשה רוחי אז חזתה
מאופק עד אופק אשיר את שירה
צדיקים בה יושבים ופניהם נהרה
חיי נצח להם בששון טהרה
אל האור, אל האור ארוץ בחדווה
לחיים של אמת, אושר עד, אהבה!
הו מורי, צור ישעי, שליח אל מבורך
את השער הצר לפני אנא פתח!
ארץ חדשה רוחי אז חזתה
מאופק עד אופק אשיר את שירה
כל צליל וצורה יווצרו באורה -
שיר השירים היא, תכלית התורה
אל האור, אל האור ארוץ בחדווה...
ארץ חדשה רוחי אז חזתה
מאופק עד אופק אשיר את שירה
בגד גס לעורי ורגליי יחפות
תחת להט חמה וגשמי זלעפות
בנתיבי הקדושים הדרוכים ענווה
אל שמיה אחתור בדממת אמונה
אוצרה לי יאיר כעמוד במדבר
עת גוף זה מתכלה במכאוב של בשר
הו מורי, צור ישעי, שליח אל מבורך
את השער הצר לפני אנא פתח!
אל האור אל האור ארוץ בחדווה..
