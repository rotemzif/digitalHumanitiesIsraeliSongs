כלום, מדברים איתך על כלום
מצפים שתתמוגג
שתתאים, שתתמזג
ותגלה טימטום.
באולפן קר צבעוני
מייד נארח איש ואישה
הם יגלו סודות קטנים
מחדר המיטה
באולפן צבעוני וקר
נארח זמר מוכשר
בדם ליבו הוא שר
אנחנו נשאל אותו על שיער.
אולי במקום, נשים דחליל נטול בינה
ובמקומי עדיף סתם צליל
כזה מן...טוווווווווו.......
נראה עדיף מכל בחינה.
על כלום, מדברים איתך על כלום
מצפים שתתמוגג
שתתאים, שתתמזג
ותגלה טימטום
מייד אחרי כבוד הרבנית
נשאל כאן סופר-דוגמנית
כמה שאלות לא ממש קשות
אם יהיה לנו מזל היא תעשה בושות
ואם חסר פה קצת עניין
קבלו את המסכן התורן
נגלה הבנה, נהנהן, נקשיב
אחר כך נחזיר אותו אל הביב.
אולי במקום...
אחוזי ציפייה לאחוזי צפייה
אחוזי ציפייה לאחוזי צפייה
אחוזי ציפייה לאחוזי צפייה
אחוזי ציפייה לאחוזי צפייה
אז איפה בכלל עובר הגבול
בין נתינה לבין ניצול
בין מציאות למציצנות
ובין חשיפה לרכילות.
אולי במקום...
