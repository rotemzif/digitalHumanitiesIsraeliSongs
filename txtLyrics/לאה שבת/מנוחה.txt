את חיי עד הנה משתדלת לזכור
כי אותם אצליח להבין רק לאחור
כן זה חוק הטבע מימים ימימה
מבינים רק לאחור אבל חיים קדימה.
בחיי עד הנה לא למדתי הרבה
אור נדלק בבוקר ובערב הוא כבה
זה מה שהצלחתי להבין בדרך
ואוכל זאת לסכם בשתי מילים בערך...
אוי איך החיים הלאה ממשיכים
איך הם מבטיחים
איך הם שוכחים.
אוי איך החיים, איך שהם עוברים
איך הם מבטיחים
איך הם שוכחים.
אין תרופה למוות ואין גם ללידה
על כל מה שבאמצע אין מספיק מידע
על הלך ועל מלך מתנדנד החבל
אבל צריך לבחור בין שעמום לסבל...
אוי איך החיים...
