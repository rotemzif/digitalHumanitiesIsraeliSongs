אנשים באים לרגע
או לכמה רגעים
בחללית רכבת תחתית על מרבד קסמים
נאספים כולם לרגע
לרגע כולם נאספים
לשמוע מילים עם כוונה
לקבל זכרון טוב במתנה
לראות באפלה
אנשים נתפסים כשהם מקווים כשהם לבד כשהם בוכים
אנשים נתפסים מתפללים חלשים נתפסים אשמים
ואני מתגעגעת אל הים וההרים
אל מה שלא עוזב אותי
אל מה שנשאר חופשי
זה שנים שאנחנו נודדים
ממקום אחד למקומות שונים
ומרוב שאנחנו בדרכים
אני כבר לא יודעת איפה מחפשים
לראות באפלה
