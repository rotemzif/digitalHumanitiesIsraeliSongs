לא תבוא אלי לכפר, אימי אומרת
כי הדרכים לכאן סגורות
הם ערמו תילי עפר, איבה גוברת
והכפר מוקף גדרות.
ואני הרי יודעת
אהבתנו תגבר על אלפי גדרות
כי בתוכי אני שומעת
שלא יהיה לי אף איש אחר.
אל הגן ליד באר אני פוסעת
כי כאן נפגשנו במקרה
ואתה אל תישבר, אני נשבעת
שהגורל אינו טועה.
כי אני הרי יודעת...
כל ימי לילותי
רק לא לחדול ולוותר
אתה חיי געגועי
כאן רק מעבר לגדר
כאן לא רחוק מהגדר.
ומעל ענן קרב, בא לעברנו
הוא בא מתוך הכפר שלך
ואתה עכשיו אוייב, אומרים אצלנו
אבל אני אלך איתך.
יום יבוא אני יודעת
אהבתנו תגבר על כאב גדול
והם יראו, אני בוטחת
כי אהבה יכולה על הכל.
כל ימי לילותי...
