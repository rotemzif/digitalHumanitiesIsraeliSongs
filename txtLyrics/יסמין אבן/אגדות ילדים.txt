סגור את המכסה
עזוב את הנוצה
הורד את התריסים
המכסים רק ערפל,
כבה את האורות
ואת הדלת בטריקה
וזכור תמיד לנעול
את שער הברזל
שביל האבנים
בא ונעלם
אל יער עד מתי
שלא נותן אפילו צל
כפר הגמדים
נחבא לאדמה
על הר הענקים 
שום גשם לא נופל
הדיו שכותבים בו אגדות ילדים 
הולך ואוזל. 
כתבת מספיק ולא למדת דבר
שום קסם עתיק מעולם שעבר
הפנה את גבך ואל תסתכל
הדיו שכותבים בו אגדות ילדים
הולך ואוזל. 
הזמן מקרצף את כתם הדיו
צבעי הציור שוב יורדים מהתמונה
עמוק במרתף שמור קסם הדיו
לעוד אגדת ילדים, אחרונה.
