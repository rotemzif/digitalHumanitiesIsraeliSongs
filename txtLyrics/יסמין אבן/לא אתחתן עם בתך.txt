במטבחך מרעיש מקרר איכותי מתוצרת כחול-לבן 
ובעלך את הכלב נוהג להוציא בכל ערב לטיול בגן 
את אישה נפלאה מהסוג הישן וביתך בקפידה מרוהט 
וסירי תבשיליך שולחים ניחוחות עד לקצה הרחוב כמעט 
ארנונתך משולמת בזמן 
וקנסות לא ידעת מאודך 
אך לא לא לא לא 
לא אתחתן עם בתך 
בנעלי בית רכות ממתינה את בנחת לגיל הפרישה הקרב 
ובכוס של תה מתכסה את בערב מפני הסגריר שבלב 
יכול הייתי אצלך בסלון למצוא מדי פעם מנוח 
ולבוא אצלך עם עגלת תינוקות בשבת זה אפילו קצת נוח 
עציצייך פורחים נפלאות 
נקשרים בסורגי חלונך 
אך לא לא לא לא 
לא אתחתן עם בתך 
בארון המטבח היפה מכולם שומרת את שלל עוגיות 
ובפינת האוכל קערה של ממש מלאה בספק פירות 
ספרות מקור בין מצעייך מושלכת לעת תחליטי לישון 
ובפרוץ מבזק אמונים את שומרת לחדשות הערוץ הראשון 
את יפה ממש כמו פעם 
על כך יעיד חיוכך 
אך לא לא ושוב פעם לא 
לא אתחתן עם בתך
