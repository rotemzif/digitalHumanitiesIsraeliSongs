השמועה עשתה כנפיים,
דון יצחק אברבנל
מצא זיווג מן השמים
אסתריקה עוזיאל
נדוניה איך תמצא לה
כי אביה רק חייט
כבר שנים כולם אמרו לה
לא ירצה בך אף אחד
מי מילל ומי פילל
שאסתריקה תינשא
לדון יצחק אברבנאל
דון יצחק לעיר הגיע
מטבעות לרוב פיזר
גם דברי חוכמה השמיע
וכל אב אחריו חיזר
בפינת השוק מצא הוא
נערה שחורת שער
מכל בנות העיר יפה היא
רק בה דון יצחק יבחר
מי מילל....
ענוגה היא אסתריקה
עפעפיה מורדים
כשניגש מיד הסמיקה
בפני בן העשירים
הבנות כולן קינאו בה
איך מצאה שידוך מוצלח
בת ללא ייחוס ראו בה
שאף גבר לא ייקח
מי מילל....
והיום זו אסתריקה
הפוסעת לחופה
ביד דון יצחק החזיקה
כה זוהרת ויפה
חן ויופי הם לא הבל,
הייחוס אינו חשוב,
דון יצחק ואסתריקה
זאת הוכיחו שוב ושוב.
מי מילל...
