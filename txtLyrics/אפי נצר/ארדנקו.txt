בשדות טיילנו טיל
ושמענו שיר ערב
המושך עד סוף הליל
ונושך עד סוף הלב
זה שירם של הציגאנים
שבט פרא עם עיקש
גירי רים וגירי רני
והכל עולים באש
מי נראה פה מי נפגוש כאן
יחפנים ובני בלי גג
וגיטרות וגרמושקות
ההופכות חולין לחג
עגלות ויום זורח
ומרחב הערבה
וליל אוהל וירח
ודמעות האהבה
עורי שיירה זמרי
והקיצי ישנים
וגיטר להם גטרי
בשירת הצוענים
גירי גירי דם
וגירי גירי טרף
כל בני האדם
חיים על פי החרב
גירי גיר רים
וגירי גירי ראני
אך על כינורים
חיים רק הציגאנים
צאנג כינור חוטף
הו צאנג קשתו ממזרת
כל אדם גונב
אם כך ואם אחרת
אם כשה תמים
ואם בליעל
אם גונב עמים
ואם גונב שרוך נעל
צבוט מיתר ושרוט
לא דין וחוק איתנו
עשרת הדברות
לא לציגן נתנו
גם גנב מכשר
נשאר גנב עד גמר
אך ציגאן ישר
הופך גנבה לזמר
בא ארדנקו בן הנשר
החוגר חרבות קוקז
בא דולג מעל הגשר
