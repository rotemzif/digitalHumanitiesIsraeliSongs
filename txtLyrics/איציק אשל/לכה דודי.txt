לכה דודי לקראת כלה,
פני שבת נקבלה.
לכה דודי לקראת כלה,
פני שבת נקבלה.
לכה (לכה) דודי (דודי),
לכה דודי לקראת כלה,
פני שבת נקבלה.
לכה דודי לקראת כלה.
פני שבת נקבלה.
שמור וזכור בדיבור אחד,
השמיענו אל המיוחד,
אדוני אחד ושמו אחד,
לשם ולתפארת ולתהילה.
לכה דודי...
לקראת שבת לכו ונלכה,
כי היא מקור הברכה,
מראש מקדם נסוכה,
סוף מעשה במחשבה תחילה.
לכה דודי...
מקדש מלך עיר מלוכה,
קומי צאי מתוך ההפכה,
רב לך שבת בעמק הבכא,
והוא יחמול עלייך חמלה.
לכה דודי...
התנערי, מעפר קומי,
לבשי בגדי תפארתך עמי,
על יד בן ישי בית הלחמי,
קרבה אל נפשי גאלה.
לכה דודי...
התעוררי, התעוררי,
כי בא אורך, קומי אורי,
עורי, עורי, שיר דברי,
כבוד ה' עלייך נגלה.
לכה דודי...
לא תבושי ולא תכלמי,
מה תשתוחחי ומה תהמי,
בך יחסו עניי עמי,
ונבנתה עיר על תילה.
לכה דודי...
והיו למשסה שאסיך,
ורחקו כל מבלעייך,
ישיש עלייך אלוהייך,
כמשוש חתן על כלה.
לכה דודי...
ימין ושמאל תפרוצי,
ואת ה' תעריצי,
על יד איש בין פרצי,
ונשמחה ונגילה.
לכה דודי...
בואי בשלום עטרת בעלה,
גם בשמחה ברינה ובצהלה,
תוך אמוני עם סגולה,
בואי כלה, בואי כלה.
לכה דודי...
