הו, עורו אחים, עבדים מושפלים 
ונפרוק את העול הכבד 
לעבר החיל, עשירים טפילים 
הגוזלים את לחמו של העובד 
נקום ונזקוף את הגב הכואב 
את הגב הכפוף, השבור 
ראו, כבר השחר הולך וקרב 
הן הולך וקרב יום השחרור 
צלצל בחוזקה פעמון החירות 
התקבצו עבדים מזי רעב 
יחדיו ננפץ את כבלי העבדות 
בלי מורא נלחם בשדה הקרב 
הכל יתעורר, יתחדש ויפרח 
באביב הזהוב, הטהור 
ושוב לרגלי עריצים לא נכרע 
כי נשבענו לחופש ולדרור
