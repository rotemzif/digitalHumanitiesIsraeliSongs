ויש לה עיניים כחולות 
כחולות שזה לא יאמן 
ואני כבר ראיתי כחול בחיי 
נשבע שכחול כמו זה אין 
בלתי אפשרי לפספס 
רבים וגדולים טוענים שזה נס 
מאות בטוחים זו בדיה, לא 
הן ככה כחולות מלידה 
ויש לה עיניים כחולות 
גורמות בעיות נשימה 
נפל לי הלב הסתחררתי קלות 
כשנתקלתי בהן לראשונה 
עלה לא מזמן רעיון 
החליטו לשים אותה במוזיאון 
המבקרים נפלו ויצאו עם חבלות 
כי העיניים שלה מפילות 
ויש לה עיניים כחולות 
לא ברור איך זה קרה 
רבים שאלוה כמה הן עולות 
אך הן לא מוצעות למכירה 
כחולות הן יותר מהים 
כחולות הן יותר מכחול של אגם 
שמים צלולים מחווירים למולה 
כחול שכזה יש רק לה 
ולי יש עיניים חומות 
למרות שאימי השתדלה 
באור הנכון הן מעט ירוקות 
וגם זה בסימן שאלה 
עכשיו זה ברור רבותי 
מדוע היא לא מסתכלת עלי
אמנם יש לי גם מעלות, אך, 
לה יש עיניים 
כחולות
