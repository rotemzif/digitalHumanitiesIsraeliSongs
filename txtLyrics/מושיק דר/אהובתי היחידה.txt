אהובתי היחידה,
אהובתי הנהדרת -
נותרת עיקשת וסוררת
גם אחרי כברת הדרך -
אבל הולמים עוד פנייך
קמטי הצחוק והמכאוב -
אני מוכן גם שנות אלפיים
עוד להוסיף ולאהוב.
אהובתי היחידה -
אהובתי ואין אחרת -
באש - תמיד כולך בוערת
כשלא זוכרים לך דרך ארץ
אבל הולמים עוד את פנייך
קמטי העצב והצחוק
איתך תמיד אני בבית,
למענך אלך רחוק -
אבל הולמים עוד פנייך
קמטי הצחוק והמכאוב -
אני מוכן גם שנות אלפיים
עוד להוסיף ולאהוב.
