איך שהאור היורד נוגה בעיניך,
איך הלפיד היוקד בוער לי בנשמה החמה,
איך מבטי הנודד רוגע על פנייך, 
איך לבבי האובד מוצא בך נחמה.
לילה, מי לי אם לא את.
לילה, שנינו כאן לבד,
לילה, אור כוכב אחד
הוא שיגיד, שיעיר, 
שהועיד לי אותך לעד.
לילה, מי לי אם לא את.
לילה, איך הלב נצבט,
לילה, סהר כבר נולד
הוא שיגיד, שיעיר, 
שהועיד לי אותך לעד.
כל המילים שנאמר, אמרו כבר לפנינו.
כמה נעים להקשיב בשקט לדממה השלימה,
כל הצלילים נעלמו לפתע מעינינו,
את ואני וכוכב וריח אדמה.
