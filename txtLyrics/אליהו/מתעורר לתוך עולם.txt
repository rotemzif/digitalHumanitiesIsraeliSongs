מתעורר לתוך עולם
חלון פתוח,
מתעורר לבוקר דבש
לאן נושבת הרוח?
ומתוך שברי חלום
אני אוסף את עצמי
ויש לי כמה הבנות
ומי נגד מי.
ברחוב הומה אדם,
בדרכי המפותלת
התרגלתי כמו כולם
למציאות מעורפלת.
מבפנים הכל בוער
זה המקום שלי,
שהפחד ישתחרר
ואתן את כולי.
וזה בא
מתוכי זה כבר פורץ,
מתקרב לחלומות הבהירים,
על הימים האחרים.
אני עף,
למקום רחוק יותר,
ויודע שהזמן רק יעזור,
מתוך עצמי יזרח האור.
ובסוף היום גובר בי
געגוע,
לנסתר, לנעלם
ללא ידוע.
בחיפוש אחר האושר
אם אמצא קרן אור,
ציפיות והיסוסים,
באיזה שביל לבחור
וזה בא...
