לי טלה בהורוסקופ ולך יש תאומים
זאת הלא ההוכחה שאנו מתאימים
לי יש מזל של שור ולך של בתולה
אז בואי אלי אלי כלה.
אני אביא בדלי הרבה הרבה דגים
ביחד נעשה חיים משוגעים.
לי טלה בהורוסקופ ולך יש תאומים
זאת הלא ההוכחה שאנו מתאימים
אריה גדול טרף בלילה את הגדי
וכך אני נשארתי לבדי
לפתע מצפון הופיע הקשת
ואין כוכב אחד שלא רעד
לי טלה בהורוסקופ ולך יש תאומים
זאת הלא ההוכחה שאנו מתאימים
אבל עקרב אחד זריז ומסוכן
כמעט הביא לי יפתי - סרטן.
זה לא המזלות זה לא הכוכבים
סתם עלה לי על העצבים
לי טלה בהורוסקופ ולך יש תאומים
זאת הלא ההוכחה שאנו מתאימים
אז מה חשוב הדלי ומה התאומים
נטייל על פני שבעת ימים
נראה את האריה מאזניים ושור
ובשמיים את כולם נספור.
