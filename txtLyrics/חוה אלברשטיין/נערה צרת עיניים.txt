נערה צרת עיניים
שתי סירות גולשות בחן
מפליגות על הכנרת
ואני בתוך שתיהן
נערה צרת עיניים
עוד דקה, עוד דקותיים
ואגלוש אל הירדן
נערה צרת עיניים
העולם עגול
נערה, עברו שנתיים
הוא שכח הכל
נערה פתיה, בינתיים
למה לך לסבול?
נערה דקת שפתיים
הסנונית על קנה הסוף
מרטיטה את שתי כנפיה
ואינה רוצה לעוף
נערה דקת שפתיים
עוד דקה, עוד דקותיים
בא לכן צייד חצוף
נערה צרת עיניים...
נערה שחומת כתפיים
אגסים בליל זהב
על העץ הבשילו טרם
קיץ תם ובא הסתיו
נערה שחומת כתפיים
עוד דקה, עוד דקותיים
ואשבור את הענף
נערה צרת עיניים...
