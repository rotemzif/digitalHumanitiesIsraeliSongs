חלפו שלושים שנה,
אתה כבר לא ירוק
וגם המכונה
כבר מתחילה לחרוק.
במהלך ראשון
אתה כבר מת לישון,
ומהלך שני
לא בא כלל בחשבון.
לפני שלושים שנה
היית מאהב.
היית מכונה
משומנה היטב.
בלילה הראשון
לא בא לך לישון.
בלילה השני
היית שיגעון.
לפני כ"ה שנים
התחלת לפהק
אך בלילות שבת
ניסית לזנק.
היו שעות יפות
אך רק בהתקפות.
עולם חדש נגלה
בישיבות דחופות.
לפני עשרים שנה
סבלת מחולשה.
כדי להתאושש
יצאת לחופשה.
חזרת עם פחדים
ושי לילדים.
במשך שני לילות
היית שוב מדהים.
לפני עשור שנים
רצית לוותר
אך אשתך פתאום
התחילה לנתר.
בשביל הגאווה
עשית אהבה,
אבל ההקרבה
הנחילה אכזבה.
לפני חמש שנים
חידשת נעורים,
אבל במצבך
קיבלת פירורים.
נזכרת בימים
הרבה יותר חמים.
לאור הזיכרונות
הצלחת לפעמים.
חלפו שלושים שנה...
