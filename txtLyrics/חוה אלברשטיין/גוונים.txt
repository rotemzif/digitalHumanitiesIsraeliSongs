חלמתי חלום עם חוטים זהובים
ארגתי תקוות כחולות
טוויתי חוטים וורודים ענוגים
לנוכח עיניים שחורות
הגיתי,חלמתי,שוררתי שירים
לאלפי הגוונים ביקום
לירוק, לצהוב ,ללבן ,לאדום
גם לתכול חיוכך הקסום
אהבתי ללכת בשביל ההרים
ללקוט כוכבים פזורים
וזר רקפות כה יפה להגיש
למצחך, לקבוצת תלתלים
לפתע נותרתי לבד בשדות
נעלמו כל צבעי היפים
איך ארקום חלומות בחוטים של זהב
איך תקוות אארוג בלי צבעים ...
