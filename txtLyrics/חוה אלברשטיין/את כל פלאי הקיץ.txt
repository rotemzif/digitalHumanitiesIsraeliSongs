את כל פלאי הקיץ, את הקש
ואת קפיצות החרגולים,
ואת קרירות הבוקר, את הדבש,
הזמנתי במיוחד בשבילי.
את הבקרים, את הלילות,
את התשובות, השאלות,
את המראות, את הקולות,
ועוד פי אלף יותר.
את כל המקצבים הסוערים
של התופים בלב כולם,
ואת המרחקים בין הדברים
ואת כל הסודות בעולם.
את הבקרים, את הלילות...
את כל הבניינים הישנים,
המרפסות המתקלפות,
את הברק הקר בסכינים
ואת יפיין של כל השרפות.
את הבקרים, את הלילות...
ואת צינת המים הכחולים,
ואת חומו של החמסין,
ואת הנקבים בחלילים
ואת האוצרות בכיסים.
את הבקרים, את הלילות...
את כל פלאי הקיץ החמים,
את הקרקס, את הפילים.
את כל התפוחים האדומים
הזמנתי במיוחד בשבילי.
את הבקרים, את הלילות...
את כל מה שאומרות האותיות,
ומה שרים כל התוים,
ואת הצחוק, וגם את הדמעות,
את כל מה שקשה להבין:
את הבקרים, את הלילות...
