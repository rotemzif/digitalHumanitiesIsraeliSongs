אחרי עש שנות שתיקה
אני רוצה לומר לך דבר מה,
אברהם דחרוג'.
אל נא תראה כהתנכרות
את השתיקה הממושכת
אנחנו מעודנו לא היינו דברנים,
אך השנים אשר עברו,
אף פעם לא השכיחו
את הדרכים הארוכות
בהן אהבנו כה ללכת
ואמונה כה גדולה כי לא שכחת.
אחרי עשר שנות שתיקה
הארץ היא שבעה מאוד עכשיו,
אברהם דחרוג'.
בחלונות הראווה דוהר השפע כרכבת
אנחנו הסתפקנו בתרמיל הסיירים.
קופסה קטנה של שימורים
הספיקה לכולנו.
רעות גברים היתה מגן
בפני צינת לילות נושבת,
ואמונה גדולה כי לא שכחת
אחרי עשר שנות שתיקה
לא עוד פשוטים גלויים אנו כאז,
אברהם דחרוג'.
אבק חיים שחוקים
אינו אבק של דרך מתמשכת
מקרה הוא שאתה דווקא נספית במוקש
עכשיו ודאי תשקיף מעל
כמונו כאן למטה.
על הדרכים הארוכות
בהן אהבנו כה ללכת
ואמונה גדולה כי לא שכחת,
כי לא שכחת.
