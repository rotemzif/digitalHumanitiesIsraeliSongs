החזיקי בו חזק
גבִרתי היקרה
אַמצי אותו לבך
הזהירי אותו
שמרי עליו
ממני.
דבּרי אליו בטוב
דבּרי אליו ברע
נסי הכל, נסי
אך אין לך כל ברירה.
הוא שלי, הוא שלך
הוא שלך - הוא שלי
רק החל מהלילה
יישן הוא - אצלי.
כן, אני יודעת, גברת מ'
את הרית והינקת
ונישקת וחיבקת
הענקת
וחנקת...
את נתת שפע חום
תפנוקים וכבוד
ותודה שהרשית לו
לצאת ולבוא.
את הלכת אחריו
את רצת לקראתו
ואני בסך הכל
אוהבת אותו.
הוא שלי, הוא שלך...
החזיקי בו חזק
גברתי היקרה
אולי הוא יתעה ברחוב
אולי לא יֵדע
דרכו חזרה
אלייך.
המתיקי את חייו
או מררי אותם
נסי הכל, נסי
עשי הכל, עשי.
הוא שלי, הוא שלך...
כן, אני מבינה, גברת מ'
את טיפלת וגידלת
וסבלת ועמלת
ומאום לא קיבלת
הה!
את שילמת שכר לימוד
והקרבת ונתת
רק שכחת להשאיר לו
רגע
לבד.
ואז, גברת מ'
כשיצא לרגע קט מתחת לכנפך
כשהציץ לרגע קט מקפלי סינרך
כשעזב לשנייה את החלב ואת הדבש
אז פתאום הפעוט שלך
גילה עולם חדש.
הוא שלי, הוא שלך...
החזיקי בו חזק
גבִרתי היקרה
אמצי אותו אל לבך
אמרי שלום
היפרדי יפה
ממנו.
ונוחי, גברת מ'
יותר זה לא ילך
נוחי, גברת מ'
סיימת את תפקידך.
הוא שלי, הוא שלך...
אז שלום, גברת מ',
בלי דמעות, בבקשה.
שלך במסירות
גברת מ'
החדשה.
