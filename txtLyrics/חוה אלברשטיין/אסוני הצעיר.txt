אסוני הצעיר
הוא עלם דק בשחורים
ומבטו חצוף
אסוני הצעיר
הוא לעם דק בשחורים
אשר שמו לא חשוב
אסוני הצעיר
חלק עמדי את הכל
כחלוק כיכר לחם
לילה אחד ומאז
ומאז תשוקתי אחריו הולכת
ורק בו לבד תאחז
אסוני הצעיר
הוא עלם דק בשחורים
אשר שמו לא חשוב
אסוני הצעיר
הרי הוא קצר ראיה
הוא לא יכול לראות
איך נשמתי אחריו דולקת
בלילות
בגלגול מחילות
והוא כציפור נודדת ויפה
ומי יכול לאחוז בה
בעצם מעופה
אסוני הצעיר
אשר שמו לא חשוב
אסוני הצעיר
הוא עלם דק בשחורים
ופסיעותיו קלות
הנה התזמורת
את ראשי בטנגו עורפת
ואסוני הצעיר במחולות
והבלונדינית הקטנה
אל חזהו נכנסת
שיכורה כלוט
ואלומת שערה כהילה של זהב
והילת שערה בשחורים עוטפת
כי סביב סביב עליה זרועותיו
מאהילות
והמראה יפה עד כאב
והכאב מכה עד זוב דם
ודם וזהב ושחור ובהיר
ואני לאסוני
ואסוני צעיר
ואני אחריו כאחוזת כישוף
ושמו לא חשוב
