חבל שאין פה קוקוס,
זה טוב ליהודים,
זה טוב לערבים,
ישר מן העץ,
מתוק וטעים.
אל תגידו שיש במקום זה זיתים,
זה לא אותו דבר.
קוקוס חי את הרגע,
זית נטוע בעבר.
מגיע גם לנו חלב ואגוזים,
וגשם חמים שבקיץ
לשטוף את החופים.
חבל שאין פה קוקוס,
זה טוב לאשכנז,
לתימן ולקווקז,
קוקוס מוציא מתוק מעז.
אל תגידו שהתנאים
קשים ואי אפשר,
הוא יכול לצמוח
גם בלב מדבר.
כשהיד מושטת,
והעין לא צרה,
ולא הורגים משורר בבוקר,
ובערב יושבים להקריא משיריו.
חבל שאין פה קוקוס,
זה טוב לאהבה,
זה טוב לעסקים,
ישר מן העץ,
על הסכין.
אל תגידו שזה כבר
לא יקרה פה לעולם
יש כוח וזרע,
אהבת חינם.
לגדול ולפרוח
בלב האנשים,
ושיר המשורר יכול
לפתוח אוזני חרשים.
חבל שאין פה קוקוס,
זה טוב לאהבה,
זה טוב לעסקים,
ישר מן העץ על הסכין.
חבל שאין פה קוקוס,
זה טוב לאהבה...
