הילדים הגדולים הכו את איתן
וזה לא צודק בהחלט
כי איתן הוא עדיין ילד קטן
והם כבר לומדים אלף בית
והוא לא עשה שום רעה לחבר
רק עמד בפינה לא הרחק
וכשהם שיחקו במשחק העיוור
הוא גם כן ביקש לשחק
אך איתן לא ידע אז את כל הכללים
ועצם רק עין אחת
אבל הם הילדים, הילדים הגדולים
הרגישו בזאת מיד
הילדים הגדולים הכו את איתן
אך ודאי הם חשים חרטה
כי איתן עדיין הולך אל הגן
והם כבר לומדים בכיתה
הם אמרו לו רמאי וקראו לו שקרן
וציוו שמי תסתלק
אך איתן באמת הוא רק ילד קטן
שרצה מאוד לשחק
איתן הקטן עומד ושותק
עכשיו הוא עומד מן הצד
הילדים לא קראו לו יותר לשחק
והשאירו אותו לבד
יש לו בבית כדור ובלון
וגם מכונית מהירה
אך עומד הוא עצוב ומביט בחלון
כי קשה לשחק בלי חברה
אבל מחר הוא יקום וילך אל הגן
זה הגן הנמצא מול ביתו
שם כבר בטח ימצא לו חבר נאמן
שאפשר לשחק איתו
