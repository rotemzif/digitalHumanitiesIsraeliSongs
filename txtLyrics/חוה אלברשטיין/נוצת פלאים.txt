מעבר לים ולפני הרבה שנים
שכל הדברים עוד היו יותר קטנים
במקום לדבר עוד היו כולם שרים
היו ילדים שפיטפטו עם ציפורים
אז ילד אחד שהיה קטן נורא
ישב לו על עץ ופיטפט עם דרורה
הביא לה פירור של עוגה במתנה
והיא נתנה לו נוצה כזאת קטנה...
הייתה זו בעצם נוצה של פלאים
שידעה לנגן שירים נפלאים
אומרים שכל מי שהקשיב לקול
התחיל לגדול ולגדול ולגדול
היה הירח אז דק כמו מגל
שמע את השיר ותראו איך הוא גדל
וילדה קטנטנה בתוך עגלה
שמעה את השיר והפכה ילדה גדולה
אך אם לאחור השיר נוגן
כל מי ששמע נעשה פתאום קטן
סיפרו לי איך פעם שלושה עשר זקנים
הפכו להיות לנכדים ולנינים
הילד היה מנגן וגם שר
בנוצת הפלאים הפוך או ישר
מאז עד היום יש בכפר ובעיר
קטנים גדולים זה בגלל אותו השיר
שמע זאת המלך אשר במדינה
ציווה להביא את הילד לפניו
כי כל המלכים לא חשוב מה גודלם
רוצים להיות הכי הכי שבעולם
כשמלך אומר אז תמיד באים
הילד בא עם נוצת הפלאים
החוה לו קידה ולא אמר לו אף מילה
התחיל לנגן מהסוף להתחלה...
המלך וכל היועצים והשרים
קטנו הצטמקו ונהפכו לפירורים
כולם נעלמו מתחת לשטיחים
דברים שכאלה קורים גם למלכים
מיד שנודע בעיר המעשה
מאה נסיכים ניסו לתפוס את הכיסא
הילד לקח לידו את הנוצה 
עבר בין כולם והחוצה הוא יצא
מאז הוא נודד בכל עיר ומדינה
מנגן בנוצה את המנגינה
בלילות היפים כשהשקט עמוק
לפעמים עוד שומעים הילדים צליל רחוק
חשבתם פעם למה הירח משתנה כל הזמן?
לפעמים הוא גדול ולפעמים הוא קטן
ילדים שמחייכים בשנתם הם כבר יודעים
זה הילד ההוא עם נוצת הפלאים
לכן בעולם את זאת כולנו מבינים
יש קטנים ויש גדולים ויש מכל מיני מינים
תלוי איך הילד ניגן לו בנוצה 
ישר הפוך או איך שהוא רצה
לה לה לה...
