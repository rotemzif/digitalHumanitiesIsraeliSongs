אמרה האישה: "בני הקט, 
לעולם התקווה בליבי, 
לעולם בעדך האש בי תרעד, 
לעולם נר תמיד בקרבי". 
אמרה האישה: "אני מחכה, 
ואתה תחזור שלם, 
אינני יודעת מה שם לך, 
אך אתה הבן ואני האם". 
אמרה האישה: "רע טוב, 
לעולם השלווה בליבי, 
מדי בוקר יזרח שמש צהוב, 
בשמשת חלוני אהובי". 
אמרה האישה: "אני מחכה, 
כי אני אהובת ליבך, 
אינני יודעת מה שם לך, 
אך אתה שלי ואני שלך". 
אמרה האישה: "נערי, 
מר צחוקי עליכם ועצוב, 
לעולם לא אשכח חי אדוני, 
איך פניכם התחלפו לבלי שוב". 
אמרה האישה: "אני מחכה, 
ואתם תחזרו אלי, 
אינני יודעת מה שם לכם, 
אך אני האישה ואתם חיי".
