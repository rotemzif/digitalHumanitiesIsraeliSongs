כל שישי בערב
בדירה שונה
חבורה נפגשת
כבר עשרים שנה
דב בא עם רגינה
רות עם מרדכי
מוישה עם שושנה
חיה עם שבתאי
כל אישה נושאת צלחת
או מגש כיבוד
הגברים יושבים ביחד
הנשים לחוד
בימים חמים יוצאים
אל המרפסת הקטנה
משחקים קלפים בינתיים
גם שומרים על המדינה
זה מתחיל מאוד בשקט
לא אומרים מילה
מחלקים קלפים כמו בטקס
בן אלפי שנה
מישהו מתחיל לשיר
וכולם מזמזמים
שיר ישן על אהבה
או זמר פועלים
לפעמים שרים עברית
כל אחד זוכר
רק מילה או רק משפט
או רק פזמון חוזר
בימים חמים יוצאים...
ליצחק חולשה קבועה
כשיש לו קלף מוצלח
הוא שורק בהנאה
קאן קאן של אופנבך
צוחקים הרבה ביחד
כל אחד חסר לו כבר
כיס מרה, כבד או טחול,
העיקר הראש נשאר
הבריאות נושא קבוע
לחץ דם, סוכר, חלבון,
מודדים בכל שבוע
כבר קשה לישון
בימים חמים יוצאים...
מפסיקים, אוכלים ביחד
יש עוגת גבינה
מחמאות על טיב האוכל
מתכונים להחלפה
השעות חולפות בנחת
ולפתע מאוחר
דב נרדם על הצלחת
כבר נוחר בקול מוכר
אין מפסיד אין מנצח
מתחלקים במטבעות
כבר עבר לו עוד שבוע
שוב ניצחו כמה שעות
בימים חמים יוצאים...
מצביעים תמיד ביחד
ובקלפי הנכון
מדברים עברית צולעת
עוד סובלים בחום
הילדים הצברים
כבר לבשו פשטו מדים
זה לומד וזה עזב
מחפש אי שם זהב
והם יושבים על המרפסת
ושומרים על המדינה
אוהבים אותה בשקט
בלי לומר מילה.
בימים חמים יוצאים...
