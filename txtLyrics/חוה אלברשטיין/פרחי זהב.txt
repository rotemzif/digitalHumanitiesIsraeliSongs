במערה אשר בהר אבני האודם
שאלתי סוד דבר את פי הנחשים
איכה אשיב לב אהובי אלי כקודם
והם ענו לי באלף לחשים
אל הדרום לכי על פי כיוון הרוח
בין עננים של צמר פז קטפי שבעה פרחי זהב
לאהובך אשר יצא שמה לשוח
פרחי זהב
יצאתי לדרום שאלתי פי הרוח
היכן הם שדות העננים של צמר פז
כמהלך ימים שלושה מבלי לנוח
ענה הרוח ואז חלף נחפז
הלוך הלכתי לדרכי לשדה הקסם
ואל משעול האבנים אמרתי שוב ליבו ישוב
ושם ראיתי זוהרים באור השמש פרחי זהב
שלחתי זר פרחי זהב על פני הנחל
אל אהובי אשר מעבר להרים
עימם שלחתי להקת כנף ממעל
שאת דרכם ינעימו בצרור שירים
מעבר להרים פועם לב אהובי לי
שלי בלבד הוא בקברו האפלולי כולו שלי
ומסביב לו שבע מתנות של קסם
פרחי זהב
