רק עכשיו זה פתאום התברר לי
התמונה בהירה ושלמה
מהו אושר פתאום הסתבר לי
אושר הוא נערה עצלה
לא יוצאת מעולם מן הבית
העולם לא מקום בשבילה
קר בחורף וחם לה בקיץ
אושר הוא נערה עצלה
אם תרצה להביט בפניה
אם תרצה להקשיב לקולה
יש ללכת ללכת אליה
יש לבוא להקיש על דלתה
זה רחוק זה לא קל להגיע
והכתובת אינה ידועה
אבל אם תתאמץ אז תגיע
זה כדאי כשתגיע תדע
היא תרצה שתרוץ ותביא לה
תשנה דעתה כל דקה
אבל אל תהסס לציית לה
זה כדאי כשתגיע תדע
כי ברגע שהיא מחייכת
מתרחש לעיניך הנס
כל הכפור שעטף את חייך
כל הקרח בן רגע נמס
רק עכשיו זה פתאום התברר לי
התמונה בהירה ושלמה
מהו אושר פתאום הסתבר לי
אושר הוא נערה עצלה
