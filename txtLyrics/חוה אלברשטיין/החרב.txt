ביפן הרחוקה ראיתי דברים
שלא ראיתי כמותם
ביפן הרחוקה שמעתי שיר
שלא אשכח לעולם
בא הלוחם אל הנפח
והזמין לו חרב ממין משובח
עשה לי חרב איומה ושונה
עשה לי חרב לכל מלחמה
עשה לי חרב לכל מלחמה
ארוכה כמו שיבולת לעת הקציר
קלה לתפיסה כמו לחן של שיר
חרישית כמו הרוח קרה כמו שנה
דקה כמו קורי עכביש בפינה
חלקה כמו משי וללא שריטה
עשה לי חרב שאין כמותה
בא הלוחם אל הנפח...
מתנוצצת באור כמו אלף ברקים
חסרת פשרות כמו ספר חוקים
אכזרית כמו כאב שחודר ופולח
זריזה כמו נחש שמכיש ובורח
עשה לי חרב ממין משובח
אמר הלוחם אל הנפח
ואיך לקשט את הקת של החרב
שאל הנפח החרוץ
אה כן לקשט את הקת של החרב
כמובן שנחוץ לקשט את הקת של החרב כמובן שנחוץ
על הקט תצייר לי אמר הלוחם
בקתה וגם ועץ דובדבן
וכבשה מנמנמת ונחל זורם
ואישה מיישנת ילד קטן
