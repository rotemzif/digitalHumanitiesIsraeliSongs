אור, אור, אור, הכביש תגרן שיכור 
רוח ואבק מעיף אל מול פנינו 
הו כמה טוב לדהור ובלי חמלה לקצור 
את כל שלטי עצור הנטפלים אלינו 
אוטובוס של אגד מרקד מנגד 
מול פניו שואגת משאית דובה 
וספה מענטזת בין שניהם חופזת 
סדק מחפשת לעולם הבא. 
אור אור אור... 
שברולט פתוח על גבו שטוח 
קצת שכב לנוח בין הפרדסים 
ושוטר מתוח כבר רושם לו דו-אח (דו"ח) 
כי אסור לנוח תחת העצים. 
אור אור אור... 
קיוסק מפעל הפיס רק לפני שבועיים 
כבר זכו פה שניים, קנו ללא היסוס 
אם עד פה הגענו כנראה גם לנו 
יש מזל שלנו אז נמשיך לטוס. 
אור אור אור...
