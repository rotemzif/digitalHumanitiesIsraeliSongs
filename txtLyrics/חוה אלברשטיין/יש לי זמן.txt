פעם חשבתי שכל העולם
ישתנה כשאצא מביתי
בלי ההורים בלי האוכל החם
בלי הכלב ובלי אחותי
כמה רציתי להיות לבדי
ולחיות את חיי עם עצמי
כמה רציתי פינה משלי
אז מדוע קשה לי איתי
יש לי זמן
איש לא דחף אותי
יש לי זמן
איש לא דורש שאזוז מכאן
אז מה רודף אותי
למה אני לחוצה
הטלפון מצלצל בביתי
השיחות הן כולן בשבילי
איש לא שוכח לרשום הודעות
לא חוקרים אותי למה ומי
לא מפחדת משום קלקולים
מתקנת הכל בעצמי
פקק שנשרף או סתימה בכיור
כבר קניתי ארגז עם כלים
יש לי זמן...
לא מפחדת מרעם חזק
לא מתריס שדופק בלילות
מה שמפחיד זה לחשוב שכל זה
ימשך עוד שנים ארוכות
מה ההבדל בין חופשי ומשוחרר
ובין תכף הולך לאיבוד
איפה הרגע שבו השלווה והשקט
הופכים לבדידות
יש לי זמן...
פעם חשבתי שכל העולם
ישתנה כשאצא מביתי
