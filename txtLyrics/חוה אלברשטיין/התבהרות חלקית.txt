מדי פעם אור קולח
ומתגלה לי הנסתר
בא הלחן הסולח
ומתארח במיתר.
כשההלך המתחנן בי
עוד משתומם
על כל מה שהוחמץ
קם הילד המנמנם בי
ומתנחם כמעט בלי מאמץ.
ואז נשארת התבהרות חלקית
ונשאר לי שיר בשבילך.
קח כל רגע שיגעתי
ולא נשבעתי לשקרים
קח כל רגע שנגעתי
גם בחיים של אחרים.
בגיטרה המפהקת
יש לי אקורד אחד לעצובים
שהמתינו ולא הבינו
איך לא ליטפו אותם הכוכבים.
ואז נשארת התבהרות חלקית
ונשאר לי שיר בשבילך.
כן, מדי פעם אור קולח
ומתגלה לי הנסתר
בא הלחן הסולח
ומתארח במיתר.
