אם היטב תסתכל,
אז תראה שהאל
העניק ברכתו
למיטה של לולה.
שם תמצא בחיקה
סערה ושתיקה
ומיתת נשיקה
במיטה של לולה.
היא כמו ילד יתום
על הר געש כתום
וכמו אש גיהנום
המיטה של לולה.
אם תאהבנה
היא לא תאהב אותך
לולה פוחדת
מגברים שכמותך.
אם ידיד או מכר
אם איתך או עם זר.
אך אף פעם לא קר
במיטה של לולה.
אל תשאל, לא תבין
לאיש אל תאמין,
גם לא לי, גם לא לה
במיטה של לולה.
אם היית, זכור:
לעולם אל תחזור,
לא שומרים על התור
במיטה של לולה.
אם תשוב לבקרה
תמצאנה זרה
רק הפחד יבער
בעינה של לולה.
אם תאהבנה
היא לא תאהב אותך
לולה פוחדת
מן האהבה.
