אמא של נכדתי
הנה לך שיר אכתוב
האם תמיד טועה
הבת עושה רק טוב
לא אין לי ציפיות
להבנה שלך
ככה צריך להיות
גם היא לך לא תסלח
אחדות הניגודים
הביטי נא בהן
הבת תמיד תפרום
מה שסרגה האם
כי רק בלב חצוי
אפשר להיות שלמה
הן זוהי הכפילות
של נפש האישה
להיות אמא כבדה
שכל דבר תשקול
ובה בעת להיות הבת
שמצעדה מחול
נכדה של אמא שלי יצור שלי פעוט
השיר הזה הוא לך
כל מה שתעשי יהיה תמיד טעות
כל מה שאת עושה ממש מוצלח
