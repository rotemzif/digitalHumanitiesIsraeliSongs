תמיד יש אחד שאוהב קצת יותר,
אחד מהשניים ממשיך לחזר,
אינו מתעייף ואינו מוותר,
סיפור האהבה ישן הוא.
כפות המאזניים עולות ויורדות,
תשוקות ופחדים, חלומות וסודות,
ומה להסתיר, ומתי לגלות,
סיפור האהבה ישן הוא.
ככה, אוהב או נאהב,
ומה אתה בוחר, ומי אתה עכשיו?
ככה, אל תחפש תשובה,
כפות האהבה נעות בלי מחשבה.
לגעת, לומר, זאת הדרך שלה,
אצלו זה הכל סימנים של חולשה,
ואם הוא נפתח, היא נתקפת בושה,
סיפור האהבה ישן הוא.
כפות המאזניים אינן נרגעות,
לרגע אחד הן כאילו שוות,
ושוב זה חוזר - בהלות ותקוות,
סיפור האהבה ישן הוא.
ככה, אוהב או נאהב,
ומה אתה בוחר, ומי אתה עכשיו?
ככה, אל תחפש תשובה,
כפות האהבה נעות בלי מחשבה.
