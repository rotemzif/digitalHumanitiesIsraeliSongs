לפעמים בקפה מגיעות לאוזניי 
לחישות חברה המרכלת עליי 
"היא נורא נמוכה, היא עלתה במשקל, 
היא מן יינטע כזאת אין לה קול ובכלל.." 
אני מתה להיות אנטיפטית 
ולגשת לומר לה: "שמעתי 
וגם לך לא חסר במשקל ובכלל 
את מפלצת... אבל..." 
אני רק מחייכת חיוך לבבי 
ויושבת איתה אם אומרים לי רק "שבי" 
מזמינה לי קצפת ורע לי 
אני מתה להיות... ולא בא לי 
בחנות הבגדים כשאומר הזבן 
"נו כבר גברת מספיק כבר למדוד אין לי זמן" 
ובתוך מסעדה, כשהסטייק הוא שרוף 
המרק מצונן וביין יש זבוב 
אני מתה להיות אנטיפטית ולומר: 
"זה לא מה שהזמנתי " 
ולקום ולצאת בסקנדל, שיידעו שירגישו אבל... 
כן, אני שוב נלחמת בסטייק השרוף 
ומשלמת עבור המרק והזבוב 
מימיי לא עשיתי סקנדלים 
אני מתה להיות... ולא בא לי 
וכשהוא מצלצל ואומר תני קפיצה 
או צוחק נעלה ונותן לי קריצה 
ומצפצף במכונית או טופח בגב 
והכל כבר כאילו מובן מאליו 
אני מתה להיות אנטיפטית ולומר לו: 
"עוד לא השתגעתי " 
קצת חיזור, קצת פינוק מנוול! 
אני מתה לומר לו, אבל... 
אני באה אליו או שהוא בא אליי 
בלי חיזור בלי פינוק בלי שום חג בלי אולי 
בלי כל מה שעליו רק שמעתי 
אני מתה להיות... אנטיפטית
