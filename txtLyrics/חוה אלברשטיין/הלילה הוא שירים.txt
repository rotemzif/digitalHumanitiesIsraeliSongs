חכו נא עוד רגע, חכו נא בשקט,
חכו בזהירות, המסך יורד,
הלילה איננו רק חושך על דרך,
לפעמים הוא שירים וניגון והד.
כן, לפעמים הלילה הוא שירים רבים.
לפעמים, כן, לפעמים,
הלילה מנגן ומכה בתופים
לפעמים, לפעמים
לפעמים, הוא עד כדי כך תמים.
חכו נא עוד הרף, עיצמו העיניים
חכו עוד שנייה - זאת ולא יותר,
הלילה אינו רק חלום ושמיים
לפעמים הוא תפילה למחר אחר.
כן, לפעמים, הלילה הוא תפילות רבות
לפעמים, כן, לפעמים,
הלילה מתפלל, ועיניו עצומות
לפעמים, כן לפעמים
לפעמים, הוא עד כדי כך תמים.
חכו נא עוד רגע, היא כבר מסיימת,
רק רגע וסוף - האורות כבים,
הלילה איננו רק ארץ רודמת,
לפעמים הוא, פשוט, קצת שירים יפים.
כן, לפעמים, הלילה הוא שירים יפים
לפעמים, כן, לפעמים,
הלילה הוא ניגון וחדוות נעורים
לפעמים, כן לפעמים
לפעמים, הוא עד כדי כך תמים.
הלילה מנגן ומכה בתופים
לפעמים, כן, לפעמים,
כן לפעמים, הוא עד כדי כך תמים.
