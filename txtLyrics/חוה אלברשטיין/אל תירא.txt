אם צרות מתקהלות בשער 
ורבות טרדות יומי 
קול שקט אומר לי: אל תירא. 
אני על פני המים 
מתבקש לשלוח את לחמי 
כדי שאמצאנו חזרה. 
אל תירא מכל רע 
אל תירא מבשורה 
קול שקט אומר לי: 
אל תירא. 
שבורי הלב דומם ירעידו 
ידבקו בתקוותם 
עד שישמעו את התשובה. 
הנפרדים יעידו 
כי לא נשכחה אהבתם 
אם רק, אם אי-פעם לבלבה. 
אל תירא מכל רע... 
מענני הלילה 
הכוכב נדלק למעני 
ואור צנוע וקרוב 
עודני מצפה לשמוע 
קול שקט אומר לי: בני, 
אל תירא מצער ומכאוב. 
אל תירא מכל רע...
