להקלה בהפרעות נשימה ועיכול,
לא להפסיק לקחת עד סוף הטיפול.
כל שעה נשיקה, כל שעתיים חיבוק.
תרופה זו אין לשמור מילדים ותינוקות,
לקחת בין הארוחות ועם הארוחות.
כל שעה נשיקה, כל שעתיים חיבוק.
לא צריך לאכסן במקום מיוחד -
לא חשוך, לא קר ולא יבש.
אפשר לקבל בלי מרשם של רופא,
צריך פשוט לבוא ולבקש.
כל שעה נשיקה, כל שעתיים חיבוק.
כל שעה נשיקה, כל שעתיים חיבוק.
אין חשש שהתרופה תפגע בעירנות,
אבל שימוש ממושך עלול לגרום לתלות.
כל שעה נשיקה, כל שעתיים חיבוק.
אם נטלת מנת יתר - לא יקרה לך כלום,
אין צורך לרוץ לחדר מיון.
כל שעה נשיקה, כל שעתיים חיבוק.
לעיתים רחוקות יש תופעות לוואי:
נדודי שינה או סחרחורת (נדיר).
אך כל התופעות חולפות מעצמן,
לאחר תקופת הסתגלות לתכשיר.
כל שעה נשיקה, כל שעתיים חיבוק.
כל שעה נשיקה, כל שעתיים חיבוק.
תאריך אחרון לשימוש - עד עולם.
תאריך אחרון לשיווק - סוף העולם.
כל שעה נשיקה, כל שעתיים חיבוק.
כל שעה נשיקה, כל שעתיים חיבוק.
