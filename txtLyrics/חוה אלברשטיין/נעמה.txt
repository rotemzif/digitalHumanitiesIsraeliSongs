קוראים לי נעמה בת אחיטוב מיריחו
אני אחת מאלף הנשים של שלמה
אני התשע-מאות שלושים ושבע
אני אוהבת את מלכי 
גם הוא אותי יאהב
ואיזה כיף שהוא חובק אותי בזרועותיו
אחת לכל שלוש שנים ורבע
אחת לכל שלוש שנים ורבע
עוד שנתיים ושבוע יא מנאייק
אני מוחקת מדי בוקר קו נוסף
עוד שנתיים ושבוע יא מנאייק
עד שיבוא הרגע הנכסף
והוא ישא אותי ברוך ובעדנה
וכל התשע-מאות תשעים ותשע
תתפקענה מקנאה
כמו שאני עושה בדרך קבע
בכל אותן שלוש שנים ורבע
יש סדר ומשמעת כמובן פה בארמון
יש רשימה קבועה 
הכל עובד כמו שעון
התור נקבע ומנוהל מלמעלה
כולן שוות בפני שלמה 
ואין שום אפליה
ומי שמפספסת טוב, זו בעיה שלה
התור פשוט ממשיך לזרום לו הלאה
התור פשוט זורם לו הלאה
עוד חודשיים ושבוע יא מנאייק
אני מוחקת מדי בוקר קו נוסף
עוד חודשיים ושבוע יא מנאייק
עד שיבוא הרגע הנכסף
והוא ישא אותי ברוך ובעדנה
וכל התשע-מאות תשעים ותשע
תתפקענה מקנאה
כמו שאני עושה בדרך קבע
בכל אותן שלוש שנים ורבע
קוראים לי נעמה בת אחיטוב מיריחו
אתמול היה הלילה שביליתי עם שלמה
ועד עכשיו עודני מבולבלת
הוד מלכותו הופיע מתנשף
כולו נרגש
"הלילה ננסה", אמר לי,
"משהו חדש!"
ועד עכשיו
אני עוד מבולבלת
כי עד הבוקר
הוא קרא לי את קוהלת
עוד שלוש שנים ורבע יא מנאייק
אני אתחיל למחוק כל בוקר קו נוסף
עוד שלוש שנים ורבע יא מנאייק
עד שיבוא הרגע הנכסף
ובינתיים אבלה את הזמן
בזרועותיו המוצקות של הגנן
כמו שכולן עושות בדרך קבע 
בכל אותן שלוש שנים ורבע
בכל אותן שלוש שנים ורבע
שלוש שנים ורבע.
