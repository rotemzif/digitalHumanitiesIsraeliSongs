עץ לאט לאט צומח
ואת שורשיו שולח
עץ עומד ומשתנה
עם העונות
באביב העץ פורח
זהב עליו בסתיו זורח
כל הזמן העץ
נטוע במקומו
אך לאדם כן לאדם
האל נתן רגליים
רגליו של האדם קלות
ולפעמים כבדות
והעולם של האדם
גדול ורחב ידיים
מן הדרום אל הצפון
רגליים נודדות
לאדם ניתן הכושר
לחפש אחר האושר
ובעקבותיו לחצות
גבולות רבים
גם אתה יכול לנוע
להגשים חלום פרוע
להבטיח עוד פרוסה
לילדים
כי האדם כן האדם
רוצה להתפתח
הוא מתעורר בכפר קטן
בעיר גדולה נרדם
הוא מבקר מזמין אורחים
הולך להתארח
הוא מבקש לשאול לשלום
אחיו בני האדם.
