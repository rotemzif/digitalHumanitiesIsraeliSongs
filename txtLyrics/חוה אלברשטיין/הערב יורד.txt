הערב יורד שוקט ומבטיח 
הערב רועד צונן הוא ונפלא 
ובהתמדתו יש משהו מרגיע 
בחוקיות הזו סיפוק והקלה 
ואולי צופן הוא עוד מרגוע 
ואולי צופן הוא בשורות 
ואולי צופן הוא הבטחה של 
חסד ואמת לכל הבריות 
הערב עוטף דומם ומנציח 
הערב נוטף נוזל הוא על הכול 
את המזג הלוהט עומד הוא להכניע 
ישכיח מכל לב את עומס יום אתמול
הערב אורב זומם ומכריע 
הערב מודד בוחן הוא את דרכו 
וגם אם יתעכב בלי שום ספק יופיע 
יגיח שוב במלוא אפלוליותו 
ואולי צופן הוא עוד מנוח 
ואולי צופן הוא בשורות 
ואולי צופן הוא הבטחה של 
חסד ואמת לכל הבריות 
הערב לופת חונק ומפתיע 
הערב כופת כופה הוא את עצמו 
לכל אישה ואיש עומד הוא להגיע 
ואין מי שיוכל לחמוק מבגידתו.
