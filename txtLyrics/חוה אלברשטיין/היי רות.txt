היי רות, חכי שניה,
לאן את רצה בצהריים.
ממי את בורחת יפהפיה,
הן שום אדם לא רודף אחרייך.
היי רות, את עצובה,
שוב בכית באמבטיה אמש.
הן יש לך עיניים אש להבה,
אבל מדוע כבתה בן השמש.
כל יום יותר קשה לחיות,
היי רות - שטויות,
דבר לא נמשך הרי לנצח.
תקני לך כובע עם נוצה,
ותני קריצה,
זה לא משאיר קמטים במצח.
היי רות, שנה תמימה,
את מנסה להיות מושכת.
ויתרת על שוקו ועל גלידה,
ואת עדיין לבד מהלכת.
היי רות, קנית לך כבר
תחתונים בכל צבעי הקשת.
כותנת לילה כה מפתה,
את בעצמך כבר קצת מתביישת.
אך איש לא בא להתפתות,
היי רות, שטויות,
אין לך מה להיות כה מדופרסת.
סגרי את החלון ודי,
זה לא כדאי,
את, אל תקפצי מן המרפסת.
היי רות, אינך טיפשה,
עשית בגרות - היית חיילת,
אבל נשארת בעצם ילדה,
ילדה קטנה וכה מבולבלת.
היי רות, יש מסיבה
התרגשת כל השבוע,
לבשת שמלונת בד חדשה,
מי שם יהיה, באמת לא ידוע.
היי רות, היה נחמד,
השתוללת, צחקת בלי הרף
אחר כך חזרת הביתה לבד,
אל המוסף של עיתון הערב.
היי רות, לא שרת מזמן,
גם לרקוד כבר הספקת לשכוח,
הבאתי איתי לך זמר קטן,
שבשבילו וודאי יש לך כח.
כח, כח, כח...
