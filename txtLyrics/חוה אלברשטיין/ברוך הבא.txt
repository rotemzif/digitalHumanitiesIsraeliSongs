שמש ירח וכל הכוכבים 
הגיע אורח לארץ החיים 
קבלו אותו פנו לו מקום ביניכם 
ושירו לו בקול את השיר שלכם 
ברוך הבא ברוך הבא 
גשם עננים רוחות וערפל 
צריך להתפזר צריך להתקפל 
הפסיקו את החורף הוא זקוק לחום 
האירו את הלילה ושירו ביום 
ברוך הבא ברוך הבא 
ציפורים בשמיים וכל החיות 
דוהרות זוחלות קטנות וגדולות 
עצרו לשניה ובואו לראות 
נהמו זמזמו לו באלף קולות 
ברוך הבא ברוך הבא
עמקים וגבעות נהרות ואגמים 
עצים ודשאים יש חיים חדשים 
רפדו לו את השביל בעשב רך 
שכל הנפילות לא תכאבנה כל כך 
ושירו לו שיר שהוא לא ישכח 
ברוך הבא לעולם 
ברוך הבא לעולם 
הכל מוכן בשבילך
וכולם חיכו רק לך 
ברוך הבא ברוך הבא
