בין המון אדם או על שפת הים
ברחוב שוקק או בדיסקוטק
בערבי שירה או בעיר זרה
בשבילי הניר או בגן העיר.
אם אותו אראה אדע מיד
וגם הוא ידע למי נועד
הוא יבוא אלי הוא יגיע ודאי
וכשיגיע ישאר ודי.
הוא יהיה סופר או אולי סוהר
מנהל מפעל ואולי חייל
הוא יהיה רופא או אולי אופה
פרדסן אמיד ואולי תלמיד.
במטוס מהיר או בקו ישיר
על גבי ענן או על סוס לבן
על גלי הים או ברגל סתם
ואולי פשוט במונית שירות.
אם יבוא אלי אדע מיד
וגם הוא ידע למי נועד
הוא יבוא אלי הוא יגיע ודאי
וכשיגיע ישאר ודאי.
בין המון אדם...
