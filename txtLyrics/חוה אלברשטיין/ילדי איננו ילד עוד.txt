ילדי איננו ילד עוד
עיניו טובלות בתכלת עוד
אך כבר במבטיו האש
הוא שב אלי אחר כל כך
שותק אבל זוכר כל כך
מילים קצרות כמו קרב וכמו מוקש
ילדי איננו ילד לא איננו ילד
ידיו נגעו בפלד בימים של אש
ימינו אלה
כן הוא שב אחר כל כך
שותק אבל זוכר כל כך
מילים קצרות כמו קרב וכמו מוקש
אותו תלתל אותו סנטר
ובכל זאת משהו אחר
משם מן הקווים נשקף
הוא שב אלי עם חול נודד
אבל את ילדותו איבד
אי שם במוצבים ובמרדף
ילדי איננו ילד לא איננו ילד
עשן ימינו אלה מעיניו נשקף
עיניים תכלת
כן הוא שב עם חול נודד
אבל את ילדותו איבד
אי שם במוצבים ובמרדף
ילדי איננו ילד לא איננו ילד
עשן ימינו אלה מעיניו נשקף
עיניים תכלת
לו נשאר כמו לפנים
אותו הילד ששנים
צמח פה על ידי
אבל לשווא אין כל תועלת כבר
ידיו נגעו בפלד כבר
ילדי איננו ילד כבר
