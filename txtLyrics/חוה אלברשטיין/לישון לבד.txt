כן ולא, ולא וכן
ובוא ואל תבוא
כן, ולא, ולא וכן
אולי מוטב שלא.
בוקר טוב ולילה טוב
עוד יום אחד עבר
בוקר טוב ולילה טוב
ולא קרה דבר.
טוב ורע, ורע וטוב
ודאי אולי מתי
אין דבר שאין לו סוף
אולי שכח, אולי.
איך הלב ממשיך לדהור
חזור עצור עמוד.
גם בלילה השחור
אפשר לחלום ורוד.
יום חדש ולילה
ועוד לילה, ועוד יום
רק אתמול היה קרוב
היום כמו חלום.
כן ולא וכן אולי
מוטב שזה נגמר,
כן אהב או לא בעצם
לא אמר דבר.
בוקר טוב ולילה טוב
עוד יום אחד עבר,
שוב כוכב פיהק ברחוב
ולא קרה דבר.
עוד כוכב ועוד כוכב
בתוך חצר אבד,
כבר אפשר לנשום עכשיו
אפשר לישון לבד.
