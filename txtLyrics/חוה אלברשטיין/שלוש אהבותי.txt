שלוש היו תמיד אהבותי
שלוש הן לא יותר מדי
אהבתי שיר ישן וים כחול
אהבתי אותך מכל.
אהבתי על החוף מחול לבנות
קירות גבוהים לארמונות
אהבתי מנגינה של יום אתמול
אהבתי אותך מכל.
החול על שפת הים עצום ורב
אך הארמון מזמן חרב
ושיר ישן של יום  אתמול נלווה
כי סוף גם לאהבה
השיר אולי ישן מאוד
אך שיר אחר הן אין לי עוד
הים בחר בצבע הכחול
בחרתי בך מכל
אור הנר לאט לאט כבה
אור ניאון בא אל עירנו
שיר חדש יושר לאהבה
לא אדע למה אילם הוא.
