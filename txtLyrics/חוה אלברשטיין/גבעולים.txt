גבעולים
ילדים הם גבעולים
גבעולים
נעים ברוח הקלה
ילדים
מה יקרה לגבעולים
בכל עונה, תמיד נשקפת סכנה.
אותו הגן,
אותו האור,
אותן רוחות,
אותם גשמים
אותו גנן מסור שנים.
אותו הגן
אותו האור
אותן רוחות
אותם גשמים
ובכל זאת הן כל כך שונים.
גבעולים...
אחד מתוח וזקוף
וכמו היה רוצה לעוף
רחוק, לגעת בחמה.
אחד שחוח וכפוף,
וכמו היה רוצה לשוב
עמוק לחיק האדמה
גבעולים...
ומי יצמח ומי יפרח
ומי ייבול ויישכח
הלב יוצא מדאגה
לגבעולים בערוגה
לגבעולים בערוגה.
