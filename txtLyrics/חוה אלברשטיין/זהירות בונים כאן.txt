אנחנו נבנה לנו גשר איתן
מפלדה וברזל ובטון משוריין
וכשהוא יהיה אל החוף מחובר
אז אנחנו למטה נבנה לו נהר
זהירות, בונים כאן
זהירות, בונים כאן
זהירות, בונים כאן
זהירות, בונים!
אנחנו נבנה לנו יחד מגדל
שיצמח ויגבה וירקיע אל על
וכשכל מגרדי השחקים בסביבה
רק בקושי יגיעו לו עד הצואר
זהירות, בונים כאן...
אנחנו נבנה לנו בית קטן
עם חצר וגדר ועם שער לגן
ויהי בחצר גם ארגז של חול
ושמונה ילדים ישחקו בתוכו
זהירות, בונים כאן...
אנחנו נבנה לנו עיר במדבר
אשר שמה במפות עוד איננו נזכר
אך אתם עוד תראו בעתיד הרחוק
שהיא לא תבייש את פריז או ניו יורק
זהירות, בונים כאן...
וככה מאבן וטיח וטיט
פה אנחנו ניבנה לנו ארץ פרטית
ואם מישהו זר אל השטח יפלוש
הוא את כל הפיגום יקבל על הראש
זהירות, בונים כאן...
