עוד יום הגיע לקיצו
ועוד שבת עברה
מחר יהיה יותר בהיר
השדרנית אמרה.
הערב שאמור להיות
נעים ומלטף
רובץ עלי כמו הר גדול
מכביד על הכתף .
קולות עולים מן הרחוב
אחד אחר אחד
ורק מי שאינו נשמע
חסר לי במיוחד.
וקול פנימי לוחש אלי
מתת ההכרה
העצב שהשארת פה
גם הוא צריך חברה.
אולי ארחץ את הכלים
אדליק את המנורה
אולי אשתה עוד כוס קפה
אראה את הסדרה.
אחזיר צלצול למישהו
אולי אקבע פגישה
אולי אהיה יותר ברורה
אולי פחות תלושה.
קולות עולים מן הרחוב
אחד אחד אחד
ורק מי שאינו נשמע
חסר לי במיוחד.
וקול פנימי לוחש אלי
מתת ההכרה
העצב שהשארת פה
גם הוא צריך חברה.
עוד יום הגיע לקיצו
ועוד שבת עברה
העצב שהשארת פה
גם הוא צריך חברה.
