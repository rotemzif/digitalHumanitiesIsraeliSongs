גדלתי בתוך עץ התות בחצר
בתוך תותים בשלים וסמוקים.
גדלתי בתוך ענבים ושקדים
בעלים כחלחלים וירוקים.
גדלתי בתוך רעפים אדומים
בתוך טיפות הגשם החמות
גדלתי בתוך צפצפות וברושים
בחשכת אישוני עיניים עצומות
ועכשיו מקץ עשר שנים
של אש וחול ומים,
עכשיו, כן עכשיו
מקץ עשר שנים,
נותרו רק השמיים.
גדלתי בתוך דימדומים של שקיעה -
בתוך זרדים אפורים בוערים.
גדלתי בתוך אורלוגין בן מאה,
בנוצות לבנות בכרים.
גדלתי בתוך מבטה של אימי
בתוך דמעות עגולות וגדולות.
גדלתי בתוך התמונות על הקיר
ובתוך כל שירי הערש בלילות.
ועכשיו...
גדלתי בתוך עץ התות בחצר
בתוך תותים בשלים וסמוקים.
