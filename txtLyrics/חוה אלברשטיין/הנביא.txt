נעל ימין על רגל שמאלית
ושמאל על ימינך
בגד דהוי קדוש בלי טלית
ופרח בשערך
יומיים אדיש יומיים לוחם
ראשך בעננים
לא גג לא מיטה לא אב ולא אם
אבל המון בנים
נביא זועם נביא עני
בלי אב בלי אם בלי גיל
הלא להיות מוזר ותמהוני
זה כבר כל כך רגיל
צורח שירים מטיף מתפשט
למען השלום
לפני השינה הוגה ונושק
לספר האדום
אין עוד תורה אותה לא ניסה
או דת או אלוהים
עם גורו וקרישנה יוצא למסע
אל שמי יהלומים
נביא זועם נביא עני
בלי אב בלי אם בלי גיל
הלא להיות מוזר ותמהוני
זה כבר כל כך רגיל
ציטטות של מאו וברית ישנה
תפילה בקצב בלוז
אחת לשבוע עורך הפגנה
אם רק לא קר בחוץ
נעל ימין עוד תשוב לימינך
וראשך אל מקומו
הפרח הזה יבול בשערך
וגם החלומות
נביא זועם נביא עני
בלי אב בלי אם בלי גיל
הלא להיות מוזר ותמהוני
זה כבר כל כך רגיל
