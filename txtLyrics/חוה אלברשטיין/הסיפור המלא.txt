שלום לך העיתונאי
טוב שבאת לכתוב עלי
מה שיש לי לספר
שווה המון
אז תכין את הממחטה
כן, כן אפילו אתה
שראית ושמעת
לא יודע הכל.
החיים שלי הם סבל
תמיד הייתי אומללה
אבי שיכור אלים
אמי אשה חולה
אז שלום לך העיתונאי
טוב שבאת לכתוב עלי
מה שיש לי לספר
שווה המון.
אני שווה בטח ספר
אני שווה לפחות תסריט
אני שווה מחזמר
תראה שזה יהיה להיט
לא הפרסום לא חשוב לי
תמיד הייתי ביישנית
אך יש דברים שחשוב לי
דברים שדחוף לי להגיד.
שלום לך העיתונאי
טוב שבאת לכתוב עלי
מה שיש לי לספר
שווה מיליון.
הבאתי גם מכתבים
הבאתי כמה תצלומים
דברים כאלה
אין כל יום בעיתון
האגדה המהלכת
בעלי המפורסם
הוא רק מפלצת מטורפת
הוא שונא אדם.
הבאתי את היומן שכתב
ולא חסר אפילו דף
את מי הוא רימה ממי הוא גנב,
עם מי הוא שכב.
ושכל העולם ידע
בעלי הוא לא אגדה
הוא טיפוס מסוכן שחי
בלי שום חשבון
החברים שלו, הפיקודים שלו
באים אלי ומחזקים אותי
אבל אני לא נשברת
גיליתי את כוחי.
מחר אני בטלוויזיה
ברדיו כבר היה לי ראיון
והשדרן הרגיש הזה
דמעות דמעות חנקו לו ת'גרון.
אם זה יהיה מחזמר אני אשיר
עוד לא גיליתי לאיש
טוב אני לא ממש זמרת
אבל יודעת להגיש
ואם יצא מזה סרט
אני אשחק בתפקיד עצמי
כי רק אני מסוגלת
תבין תבין זה החיים שלי.
אז שלום לך העיתונאי
טוב שבאת לכתוב עלי
מה שיש לי לספר
שווה המון.
ושכל העולם ידע
יש אמת אחת ויחידה
ואת האמת אתה
תכתוב בעיתון
