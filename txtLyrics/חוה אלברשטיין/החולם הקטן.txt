לו יכולתי - הייתי ענן
צחור או אפור, לא אכפת
הייתי נוטש את ביתי הקטן
ומרחף בשמים לבד.
הייתי אוסף כוכבים
בשתי כפות הידיים
קורץ לירח הכסף
ולשמש מושך בקרניים.
לו רק ניתן, לו רק ניתן
הייתי עושה זאת מזמן.
לו רק ניתן, לו רק ניתן
הייתי עושה זאת מזמן.
לו יכולתי - הייתי פרפר
מרחף לו בינות השיחים
מבוקר עד ערב הייתי אז שר
סוד ממתיק באוזני הפרחים.
אז פרח הייתי בוחר
גביע מלא אגלי טל
ושיר אהבה מזמר
מזמר לו עד שיגדל.
לו רק ניתן...
לו יכולתי - הייתי קוסם
מטייל בספרי אגדות
הייתי את כל העולם מבשם
ביופיים של רזים וסודות.
הייתי קורא לילדים
לוקח איתי את כולם
לארץ פלאים חמודים
שם ירח תלוי על סולם.
לו רק ניתן...
אך אינני יכול להיות
לא פרפר, לא ענן, לא קוסם
אני רק יושב וחולם חלומות
וחולם, וחולם, וחולם...
