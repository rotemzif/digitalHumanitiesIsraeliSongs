ומה קרה?
מי הסיר את הקללה,
מי ביטל פתאום
את הכישוף?
עכשיו אני,
בעצם יכולה
להחזיר את הנשמה לגוף.
ושתי עיניים אלה,
שבגללן,
הייתי מוכנה
לפרוץ את כל גדרות הזמן.
כן, שתי עיניים אלה,
שבגללן
איבדת אותי,
עכשיו,
אבד כוחן.
עכשיו אני אומרת
את מוכנה,
הנשמה חוזרת אל מקומה.
ומה קרה,
עיניים כמו ים,
עמוק ומפתה,
צלול וחם.
ובו שקעתי,
כמו במצלוה
ובו טבעתי - נשמתי יצאה.
כן, שתי עיניים אלה,
גדולות כים,
עכשיו הן רק שתי שלוליות,
אפילו לא אגם.
