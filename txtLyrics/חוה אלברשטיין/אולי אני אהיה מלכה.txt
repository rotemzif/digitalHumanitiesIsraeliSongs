אולי אני אהיה מלכה? אני אהיה מלכה.
אפילו רק ליום אחד, אפילו רק דקה,
אני אלבש שמלת מלכות יפה ועדינה,
יהיה לי כתר של זהב, שרביט ומדינה,
וכל אזרח ואזרחית, כל ילד וילדה
יגידו לי הוד מלכותה, יקודו לי קידה,
הם יעריצו רק אותי כל היום כולו,
אולי אני אהיה מלכה, אולי בעצם לא?
מה אני אהיה? אני כל כך נרגשת.
אז מה אני עושה? אז מה אני לובשת?
אני רוצה להיות בערך כל היום
כזאת שאף אחד עוד לא היה בשום מקום.
אולי אני אהיה קוסם? קוסם זה נהדר
אני אשלוף מן השרוול מטפחת או אוצר,
יש לי קלפים מאולפים ושתי שורות כיסים,
יש לי מלת קסמים סודית, וכובע עם פסים.
ואם קורה שלפעמים הקסם לא כל כךƔ
זה רק פורים. מה זה חשוב מוצלח או לא מוצלח?
אולי כדאי, במקום קוסם, להיות יונת שלום?
אולי דוור? אולי דייג? אוף! מה אהיה היום?
מה אני אהיה? אני כל כך נרגש
אז מה אני עושה? אז מה אני אלבש?...
אני רוצה להיות ליצן, אני אהיה ליצן.
אני ארקוד לי כל היום רוכב לי על ענן.
יהיה לי פה צוחק תמיד, צבוע באדום.
מי שיראה אותי יגיד: תראו, ליצן איום.
גם כל בלון יהיה ליצן, גם כל העננים,
אתי ביחד יהיו לחבר ליצנים.
אני רוצה להיות ליצן, אולי ליצן עצוב?
או שאולי אהיה רקדן... ענן... או... לא חשוב.
מה אני אהיה. אני כל כך נרגש...
אני בכלל לא מתחפש. מה יש להתחפש?
אני נשאר אני עצמי, כי זהו מה שיש.
כולם יהיו מחופשים לכל מיני דברים,
אני נשאר אני עצמי, נו, מה אתם אומרים?
אולי בכל זאת אתחפש למלך או מוקיון?
אולי חייל? אולי דייל? אח, יש לי רעיון:
אני אהיה... אני אהיה... לא אספר לכם.
חכו רק רגע, עוד מעט תראו בעצמכם.
מה אני אהיה? אני כל כך נרגש...
