וודאי ראית עלים נושרים,
כשמתקרב ובא החורף.
לא באחת כולם נושרים
תמיד ישנם כמה קשי עורף
מכוצצים וחלשים,
הם אוחזים בכל כוחם
בענפים היבשים
שמים בהם את מבטחם
מקומטים ועייפים
גם כשהרוח משתוללת
נאחזים ולא מרפים
אפילו כשיורד כבר שלג.
אבל בסוף הם ניתקים
אחד אחד ובדממה
מרחפים לרגע קל
ומצטרפים לערמה
ורק עלה אחד בלבד
נשאר תלוי על הענף
משקיף על פני האדמה
המכוסה בחבריו.
הוא ישאר כאן לבדו
עד שיגיע סוף החורף
עד שאביב חדש יפרח
תמיד ישנם כמה קשי עורף.
