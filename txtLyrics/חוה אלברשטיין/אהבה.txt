אהבה 
לו ידעתי לא הייתי בא
לא הייתי קם מהמיטה
לו ידעתי מה יקרה לי
בדרך הייתי בורח
אהבה
אין דבר כזה אמרתם לי
סיפורי בדים הסברתם לי
פעם גם אני צחקתי 
לעגתי הייתי שמח
איך תוכל לתפוס כוכב נופל
איך תוכל לברוח מן הצל
גם בחושך היא אורבת לך 
מתקרבת עוקבת חושבת עליך
חושבת עליך
אהבה 
מכונית דוהרת על הכביש
היא תדרוס אותי ולא תרגיש
ואני עומד תקוע
לא חושב לא רואה לא שומע
אהבה
וביער משוטט זאב
הוא יטרוף אותי הוא מתקרב
ואני שותק מדוע
מדוע אני לא צורח
איך תוכל לתפוס כוכב נופל
איך תוכל לברוח מן הצל
גם בחושך היא אורבת לך 
מתקרבת עוקבת חושבת עליך
חושבת עליך
אהבה
פחד נורא בא ומשתלט
כן היא רואה ואינה נראית
וגם אני כבר יודע
אי אפשר לחמוק מידיה
