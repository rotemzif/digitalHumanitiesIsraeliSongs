מנסה לשמור על קשר
מתרחקת כדי לשמור קירבה
לא שורפת את הגשר
שבנינו פעם בתקווה
כל מילה אני שוקלת
בליבי סופרת עד שלוש
בעיניך מסתכלת
מנסה לקרוא אותך מראש.
אין לי לילה ואין לי יום
מתנהלת בין קור לחום
כבר לא נראית, אבל רואה
מרחפת בין אור לצל
כמו לוליין שכמעט נופל
תמיד תמיד, שעה שעה
כל הזמן, תמיד, שעה שעה.
בשבילך אני צוחקת
אם צריך אני כמו חגיגה
אך אף פעם לא מוחקת
נקודות בתוואי הנסיגה.
אין לי לילה ואין לי יום...
נמרים על אם הדרך
מימין נהר
ומשמאל חולות טובעניים
לא אכרע עכשיו על ברך
אעבור עוד הר
הלאה בין קוצים דוקרניים.
זה נעים.
מאבדת קשר עין
בלילות סופה ואין אונים
אך שואבת יש מאין
כשמעל חולפים העננים.
מנסה לשמור על קשר
מתרחקת כדי לשמור קירבה
לא שורפת את הקשר
שבנינו פעם בתקווה.
אין לי לילה ואין לי יום...
