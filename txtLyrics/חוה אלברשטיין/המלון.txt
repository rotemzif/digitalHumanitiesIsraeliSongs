האם השביל הזה עולה עד ראש ההר?
כן עד הסוף ממש, ושמה הוא נגמר.
האם העלייה קשה היא בגילי?
היא די קשה ידיד, אבל כולם עולים.
האם שם יש מקום לשכב עם רדת יום?
כן יש מלון קטן, שומרים לך מקום.
ואם באפילה מן הנתיב ארד?
את המלון הזה ודאי לא תאבד.
האם אפגוש בשביל הזה גם אחרים?
אכן, ודאי תפגוש זקנים וצעירים.
האם לדפוק בדלת, כשאבוא, נחוץ?
לא ישאירוך רגע לעמוד בחוץ.
האם יהיה שם נוח, האם שם רעש אין?
על המלון הזה עוד איש לא התלונן.
וכמה זמן אוכל להתארח שם?
אם יקבלוך תישאר שם לעולם!
