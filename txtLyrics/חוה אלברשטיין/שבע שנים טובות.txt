שבע שנים טובות
שבע שנים טובות
אם טוב בעיניך
או רע בעיניך
אז כל מה שיש לאישה בשנותייך
הן שבע שנים טובות
שבע שנים טובות, טובות.
כשאין עוד אף קמט ושמץ איפור
את פורחת כורד בשום וסגור
וכמו שאמר פעם מישהו
מוטב שתתפסי לך איזה גבר
כל זמן שהתפיסה שלך בסדר.
ומוטב שאת האש ההיא
תדליקי כאן וכבר
כי עכשיו עוד יש לך מה לשרוף
ומי יודע מה מחר.
שבע שנים טובות,
שבע שנים טובות,
הנערות מוצקות ומתוקות ודקות
רק שבע, שבע, שבע שנים טובות.
שבע שנים טובות, טובות.
בראשונה את יכולה עוד
להיות כזאת, אחרת
ואץ האף לזקוף אל על לעננים
בשניה, האף נמוך יותר
כן, קצת יותר נמוך גברת.
בשלישית, אימך רומזת רמזים
קצת משונים.
שאחותך כבר אם לשניים
אצלך הכל הולך כל כך לאט
אם תוך שבוע או שבועיים
לא יציעו שום דבר - תציעי את.
ואז השנה הרביעית מתחילה
ואת נהיית מרובעת
שנה חמישית, את יותר עגולה
יותר משאת בעצמך יודעת.
יש פגישות עם רופא השיניים
מידי יום לשעה שעתיים
את חושבת שחייך
עוד יפים וזוהרים
השנה השישית הרי רק מתחילה
ועוד יש לך כמה מחזרים.
בשנה  השש וחצי - סטופ!
פיתקה מגיעה מרופא השניים
לא, זה לא החשבון
הוא מאוד מצטער, הוא חוזר לאשתו
הם נוסעים לשנתיים.
ובשנה השבעית האימה מתחילה
לחלחל בתוכך אט לאט
את לא נשואה ואת כן עגולה
ואת כבר בת שלושים ואחת.
אז חיש מהר למכון היופי
לסרק ולהסתפר.
פה ושם למרוט למתוח
פה, גבות, ריסים
וקצת את הסנטר.
ולפתע פתאום
את רואה את עצמך
וכמעט מתחילה לרקוד
הביטי מה יש לך גבריתי
יש לך יש לך יש לך
שבע שנים טובות.
עוד שבע שנים טובות
יש לך עוד שבע שנים טובות
משחק אחד גדול אולי
משחק אחד קטן
אבל משחק בכלל לא רע
ואיך שלא יהיה את כאן.
שבע שנים טובות,
טובות.
ועכשיו מותק
הייתי נותנת לך
בערך עוד שמונים שנה
כל זמן שיש לך
שכל וברק וקצת שנינה.
כל זמן שאת עוד חיה
את עדיין בתמונה
הייתי נותנת לך בערך
עוד שמונים שנה.
את התפכחי והתפדרי
את הפחדים השליכי לרחובות
יש לך שבע
וכל מה שאת צריכה
זה לספור לאט
שבע
אפילו הרבה יותר מזה
אם יש לך כח להיות את
שבע...
תיראי גם מרלן דיטריך
איננה בדיוק בשחרית ימיה
זה לא סוד,
שבע שנים טובות.
