הם מצאו גוויה
מה זה היה
מה זה היה
מי אשם ברצח
הצביה.
מי ישער על מה נהרגה
וימצא התכלית
וימצא הסיבה
אולי בזדון, אולי בשגגה
אולי במקרה הצביה נהרגה.
אולי אשמתה שצביה
היא נולדה
ענוגה, ענוגה
כמו צביות מסוגה
במקום להיות נמרה
או דובה
זו אשמתה שנולדה ענוגה.
הם מצאו צביה...
אשם הצייד שכיוון ופגע
ועל טיב קליעתו
השתבח והודה
זאת למד, וזאת הוא ידע,
אשם הצייד שכיוון ופגע.
שמש הרגה כי זרחה ויקדה
לו שלג ירד שם ללא הפוגה
היה הצייד תולה את נשקו
לחם פורס לבניו ואשתו.
הם מצאו צביה...
