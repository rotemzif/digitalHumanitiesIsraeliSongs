האהבה מאלתרת
האהבה לא קוראת תווים
יש מנגינה שחוזרת
אך היא נסתרת בין הצלילים.
האהבה מאלתרת
האהבה מפתיעה תמיד
איש לא נותן אות מתי להתחיל
איש לא כותב בשבילך תפקיד.
יש להקשיב ללא הרף
להצטרף בדקה הנכונה
האהבה מאלתרת
לך בעקבות המנגינה.
המנגינה היא פשוטה מאוד
אך יש לה אלף צורות וגוונים
רגע אחד היא מוכרת
ופתאום היא לגמרי אחרת.
האהבה מאלתרת...
המנגינה היא פשוטה מאוד
אך יש לה אלף צורות וגוונים
היא חרישית היא סוערת
מתחמקת ממני בלי הרף.
