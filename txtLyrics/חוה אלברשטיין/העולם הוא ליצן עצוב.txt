העולם הוא ליצן עצוב,
איך ניחשתי את זה  - לא חשוב.
הוא תמיד מסתובב לו עם קטע ישן,
עם דמעה ענקית ועם פרח קטן.
העולם הוא ליצן עם מזל,
כי תמיד מתחלף הקהל.
הבדיחות ישנות, הפזמון משומש,
אבל יש לו מזל - הקהל הוא חדש.
העולם הוא ליצן שמן ועגול,
זה הכל, זה הכל.
העולם הוא ליצן שמן ועגול,
זה הכל, זה הכל.
העולם הוא ליצן עצוב,
מה שיש לו בלב - לא חשוב.
לא יהיה עוד אף פעם ליצן שכמותו,
עד היום הקהל עוד אוהב אותו.
אנא, אל תלעגו לו בקול,
זהירות - עוד הפרח ינבול.
אם הוא עוד מסתובב ואם הוא עוד מצחיק,
זה כי איש לא אמר לו מתי להפסיק.
העולם הוא ליצן שמן ועגול...
אל תיקחו אותו ברצינות,
צחקו, תנו לו עוד הזדמנות.
הוא ליצן לא צעיר, כבר קשה לו מאוד,
אבל לפעמים הוא מצחיק עד דמעות.
העולם הוא ליצן שמן ועגול...
