באמצע חיי יותר או פחות
נעצר העולם רעדו הטפחות
קרסה הבמה עליה שיחקתי
ואני מילותי שכחתי באמצע חיי הקיץ חלף
מה עוד אבקש
סגריר על הסף
להמשיך לנוע בלי סער בלי אש
עשבים שוטים לעקור ולנכש
ואשר יבוא יבוא
ואשר יהיה יהיה
ואני על מאומה כבר לא אתעקש
באמצע חיי יותר או פחות
באמצע שחור באמצע אפור
היו אנשים בחדר בלי אור
והיית אתה
באמצע חיי יותר או פחות
נעצר העולם רעדו הטפחות
ביקשת על נפשי רק אחת לא יותר
עשה שילחש "אני בא לקראתך"
עשה שיחדל בו הפחד
עשה שיבטח עשה שיאהב
תן בו הכוח אל מול אהבתי
תן בי כוח אל מול שתיקתו
נסוך את שיקוי החיים לדמו
שחרר אהבה מכלא ליבו
באמצע חיי יותר או פחות
נעצר העולם רעדו הטפחות
וביקשתי על נפשי רק אחת
רק אותך
לא יותר
לא אחר
לא יותר
