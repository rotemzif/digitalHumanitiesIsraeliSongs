עמוק בבטן הספינה,
בחום גובר,
אדם נואש מאוד
מצא מחבוא.
נמלט מסכנה גדולה,
אל הלא נודע,
היש נמל גם בשבילו.
עושה לילות ללא שינה,
ללא חיוך, ללא מילה,
מה יעלה בגורלו?
קשה לברוח בעולם,
אם יתגלה - יושלח לים,
הסכנות אורבות גם פה.
עצוב להיות נוסע סמוי,
לחיות תמיד בצל,
פרצוף בלי שם, עולם בדוי.
עצוב להיות נוסע סמוי,
לחיות תמיד בצל,
ללא עתיד, ללא סיכוי.
אדם בונה סביבו חומות,
מסתיר היטב את הנשמה,
ומפחד מאוד מפני עצמו.
והצלילים שבראשו,
והצבעים שבעיניו,
והתשוקות שבתוכו.
נוסע סמוי בתוכנו חי,
מציץ מעיניך ועיני,
מביט על חייך וחיי.
נוסע סמוי בתוכנו נושם,
הוא מנחם, הוא מאיים,
הוא לעולם אינו נרדם.
עצוב להיות נוסע סמוי...
