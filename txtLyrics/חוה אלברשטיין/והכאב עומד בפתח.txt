הוא לא אוהב אותי יותר
בחוץ אור שמש מסנוור
אבל אני שומעת רעם.
והכאב עומד בפתח
כמו ידיד ישן, חדש.
כמו הגשם שמפתיע
גם אם הוא בא בזמן ממש.
כאב עומד על סף הדלת
ומחכה להזמנה
אני בשקט מסתכלת
אני עוד לא מאמינה.
אני חשבתי שאף פעם
לא אראה אותו יותר.
אך הוא מוצא אותי תמיד
כן הוא איננו מוותר.
החלפתי שם, החלפתי כתובת,
אך הוא מכיר את השיטות.
הוא מנוסה ויש לו דרך
להריח ת'צרות.
אני יודעת שאסור לי
להכניס אותו אלי.
הוא ישתלט לי על הבית
הוא יהרוס לי את חיי
הוא ייכנס לנעלי
והוא יישן במיטתי
והא יאכל לי את הלחם
ואת הלב המר שלי.
אך אין לי כוח לעצור בו
אני סחוטה אני גמורה.
והוא צועד יש קדימה
וממלא את הדירה.
אני מודה שמקרוב
הוא לא נראה כל כך נורא
אפשר אפילו לחבב אותו
כן מתרגלים לטוב ורע.
מחר אני אכתוב לאמא
מכתב ארוך ומפורט
ואספר - הכל בסדר
אני כבר לא לבד.
אני כבר לא לבד.
