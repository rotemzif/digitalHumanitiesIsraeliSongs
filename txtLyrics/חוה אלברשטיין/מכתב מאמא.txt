שלום לך ילדי שלום מאמא
את מכתבך קיבלתי בני הטוב
ולו ידעת מה שמחה בו אמא
היית קצת יותר מרבה לכתוב
ושוב אני חובשת משקפיים
ושבה בו לקרוא גם לשנן
חבל רק שכהו קצת העיניים
והדמעה קצת מפריעה גם כן
אתה כותב לי שקיבלת סרט
ושלרב סמל אתה מתאים
אינני מבינה מה זאת אומרת
אך אם זה טוב אשלח לך סרטים
סרטים לך שולחת אמא
בחבילה אותם אשימה
צמח וגדל, רב סמל
אבל זכור את אמא
גם קצת ריבה הכנסתי פנימה
מתפוזים הכינה אמא
שתאכל, רב סמל
ואת הצלוחיות תשיב לאמא
חשוב נא גם על זאת גם על היתר
אצלנו כבר קריר הים סוער
שלא תצא להתקפה בלי סוודר
בחורף בני צריך להיזהר
ואם בשבי טנקים יש לקחת
אל תעשה את זה בבת אחת
אל תתאמץ לסחוב שני טנקים יחד
מוטב תסחב אותם אחד אחד
לא אאריך יותר אני שותקת
אבל את זאת ילדי אזכיר לך
שאם תתפוס איזו עמדה סטרטגית
תתלה מיד פתקה שהיא שלך
שלום לך ילדי מאמא
לבה לך הומה בה פנימה
אם תוכל, רב סמל
כתוב יותר לאמא
ואל תשכח ולב תשימה
שגם צלוחית ריבה יש פנימה
שתאכל, רב סמל
ותשוב תשוב בריא לאמא
