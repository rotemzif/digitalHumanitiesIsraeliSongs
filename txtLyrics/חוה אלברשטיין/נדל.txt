משאית עמוסה,
חונה על מדרכה,
באורות כבויים,
בטורים נמוכים.
מירכתי הבתים,
מגומחות, מכוכים,
צצים מתרוצצים
שכנים לחצרות
אחים לצרות.
פושטים על המטען
מעבירים לבניין
יד מושיטים
משפחה חדשה קולטים.
נדל"ן חדש, לא מבוקש,
נדל"ן ישן בקש נרכש.
כל חלל פנוי נדרש,
גרם מדרגות נתפס,
חדר אשפה משופץ ומאוכלס.
עליות גג
עוברות מיד ליד
חדרי כביסה
מחליפים בעלות
שירותים בחצר
מחליפים יעוד.
צורף
שעונים נסגר
ספורט - טוטו
פיס לוטו
את המקום שכר
אלקטרוניקה
מזגנים עבר
טלפונים סלולרי
יפתח בקרוב
השלישי במספר
באותו הרחוב
מחשבים
תמיכה
ציוד
הדרכה
נסגר.
נסגר ועבר,
המקום הושכר,
'משקאות שם טוב'
התרחב ונשאר.
