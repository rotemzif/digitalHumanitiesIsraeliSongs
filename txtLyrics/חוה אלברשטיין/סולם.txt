זה לא סולם של מלאכים,
יודעים כולם.
את הסולם הזה הקימו
בני אדם.
והם עולים והם יורדים
בו בעצמם
והתנועה אינה נפסקת
לעולם.
אחד עולה לאט, אינו מחמיץ שלב.
ומתבונן היטב היטב על סביבותיו.
אחד דוחף ומתפרץ ומדלג,
שלב פחות, שלב יותר, הוא לא דואג.
ספר ספר אז מה רואים ואיך היה,
שואל מי שמתחיל עכשיו בעליה.
והיורד עונה בשמץ מבוכה,
זה לא פשוט - חכה - תראה בעצמך...
ורק שנשאר יחדיו,
בכל מקום, בכל שלב,
בעליות, בירידות,
בכל שלב.
ואם אתה חושב לרגע לעצור,
לחלום, להתחרט - מיד יצרת תור,
תמשיך להתקדם, חבר, הזמן יקר,
אתה אינך לבד, תזוז, תחלום מחר.
ורק שנשאר יחדיו,
בכל מקום, בכל מצב,
בעליות, בירידות,
בכל שלב.
ומי יודע איפה היא המנוחה,
האם היא כאן במדרגה הנמוכה,
אולי היא במרכז - אולי היא בגבהים,
עולים, יורדים, עולים, יורדים,
ולא יודעים.
זה לא סולם של מלאכים,
יודעים כולם...
