אל עבר האורות
רחש בשורות
שבסך עוברות כאן
ובקול שרות
ויוצאות שוב לדרכן
לו אפשר היה לומר עוד
לו רק אפשר לומר שלום
רק עקבות בחול נישאו ברוח
שנשבה הלום 
לאן נושבת, נושבת הרוח
הרוח לאן היא נושבת
אם תשאל לה מעל
חלונך הפתוח
אנה נושבת הרוח
אל עבר הגלים
אלף המלים
אור הפנסים כאן
רוח מפרשים כאן
של ספינה בלב הים
מול הרשת הנפרשת
שם דייגים נושאים שלום
וגלים בים נישאו ברוח
שנשבה הלום
לאן נושבת, נושבת הרוח...
אל עבר התקוות
ים האהבות
ריח הפרחים כאן
צחוק הפרחחים כאן
שנשאו סביב קולם
היא הלכה מבלי לומר לו
היא רק אמרה אמרה שלום
ושמועה קטנה נישאה ברוח
שנשבה הלום
לאן נושבת, נושבת הרוח...
