כי אבד אשר עבר,
לא ישוב לנצח,
לו נשירה
ביגיעה
ובאהבה
אופל ליל נאירה.
ביגיעה
ובאהבה
כל מכשול נסירה.
בית הורים חמים עזבנו אי פעם,
זיכרונות ילדות חלום נעורים,
לעולם לא אשכח איך עזבתי את ביתי,
ולדרך אז יצאתי, לבדי לבדי.
כי אבד אשר עבר...
נכר שחור גלות אחרי גבי השלכתי,
עול גויים אכזר פרקתי עד תום,
את הכל הכל זנחתי, כי לחש לי הלב,
אין כל טעם לחיים,
הן האסון כבר מתקרב.
כי אבד אשר עבר...
ארץ ארץ קדומים אליך שבנו,
כאן רק בך תשוב נפשנו תפרח,
אדמה יגיע גוף, עמל כפיים תום לבב,
רק באלה יחודשו חיים ושמש אור תזרח.
כי אבד אשר עבר...
