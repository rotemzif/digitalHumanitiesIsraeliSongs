הרחק מעבר להרים יש ארץ רחוקה,
שם יש חורשה ירקרקה ובחורשה סוכה.
כף רגל איש עדיין לא דרכה שם על מיפתן,
גרות שם שתי יונים צחורות, רק הן ואין בילתן.
אומרת יונה לחברתה: "צאי בקשי לי יון".
עונה יונה לחברתה: "יוני שלי איו?"
וכך הגו הן נכאים מבוקר ועד ליל,
אך דוד לבן בושש לבוא, לא בא להן גואל.
אומרת יונה לחברתה: "על מה נמתין לשווא?
לא בא יוני שלי, אטוס אני אליו!"
פרשו כנף יונים צחורות מארץ רחוקה,
אין עוד בחורש זוג יונים והסוכה ריקה.
