ימים
נהפכו לאתמול
ועל קו הרקיע 
נגלה לעינינו מחר
לפעמים
בשולי המשעול
מתגלה במפתיע
אותה הרגשה משכבר. 
אולי זה הרוח, אולי זה הריח
או טעם מוכר של אותן התחלות
ואם בענן מחייך הירח
נדע שאמת היא, ולא רק חלום. 
שדות
חרושי אור וזמן
נמשכים אל התכלת
מקצה התלמים עד אין סוף
אגדות
מתגשמות מעצמן
וליבנו עוד ילד
ירא שמא כל זה יחלוף. 
אולי זה הרוח...
שבילים
התארכו לאיטם
במקצב צעדינו
שלובים זה בזה כרקמה
השתילים
שגבהנו איתם
נישאים מעלינו
ביופי עוצר נשימה. 
אולי זה הרוח...
