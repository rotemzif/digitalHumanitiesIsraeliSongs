חמדת העמק
מגע רגבי האדמה
רועה עם שחר מחלל.
חמדת העמק
מעוף הרוח הרוגעת, התמימה, החמימה,
שומר מליל, מה מלילה, מה מליל.
חמדת העמק המופלא אשר אהבתי,
מקום שבתי עד יום מותי,
ביזרעאל.
חמדת העמק
זכרון סבי וסבתי
בצריף שחוח ונופל.
חמדת העמק
הנה אבי, הנה אמי, ליד ביתי בילדותי,
הנה בני בזהב שיבולת על התל.
חמדת העמק המופלא...
חמדת העמק
בשדות האש והמוקש
שועל חומק לו מילל.
חמדת העמק
אני חוזר ומזמר ומתרגש ומבקש
לשלום העמק, על חייו להתפלל.
חמדת העמק המופלא...
