חמישים שחפים עפים זאת להקה,
חמישים כבשים רועות בגדר עדר
והדרך מתמשכת לאורכה
וחיינו נמשכים וזה בסדר.
חמישים דקלים לאורך זאת שדרה,
חמישים טיפות- מטר הופכות
לקשת,החוצה את השחקים בהדרה
וכל חורף בגשמיו היא מתחדשת.
חמישים פרחי אביב הופכות לזר,
חמישים עלים נושרים זאת השלכת,
כי עונות שנה תמיד גלגל חוזר
אב מוריש לבן ובן מוריש לנכד.
גם לגיל החמישים הרבה פנים:
גזע-עץ מוסיף בכל שנה טבעת,
והיין משתפר עם השנים
ואדם מרבה יותר חכמה ודעת.
מכל אלה רק השיר נשאר צעיר,
עידנים חולפים והוא לנצח נער,
וכל עוד הבנאדם יכול לשיר
לא יפול בדרך, לא יכהו סער...
חמישים ראשי תבות
חיית-חיים ומם-מעוף,
יוד-יונה ושין-שמים
ויוד מם-זה ים אין סוף.
חמישים ראשי תבות
חמישים שנים טובות
והזמר שהתחלנו
מתנגן לו עוד ועוד.
