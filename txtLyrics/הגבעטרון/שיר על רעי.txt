שיר על רעי על כאב הבשורה
שירו על חרב גיבורים
כאריות לחמו בגבורה
דרך הם קלו מנשרים.
על יהונתן אשר לי הוא כאח
אהבתי מנשים
אל תבשרו כי בתוך עיר וכרך
גיל יעלזון בנות פלישתים.
תבוא קללה על ראש ההר
על ראש ההר
טל התרומות לא ירד
גם לא מטר, גם לא מטר
על מות רעי הטוב
טל התרומות לא ירד
גם לא מטר, גם לא מטר
על מות רעי הטוב.
על הסלעים על אבני מדרונות
חרש שוכבים להם אחי
שמש קרניה עוברות אחרונות
חרש לוטפות דמעות פני.
עיני הדולקות כשלהבת הנר
נר הבוער אש תמיד
צר לי עליך אחי יהונתן
כמו שבועתו של דוד.
תבוא קללה על ראש ההר...
כמו גם שאול וכמו בנו יהונתן
להט האש של יום קשה
כך גם נפל בין תימרות העשן
על הגלבוע גם משה.
שביל שעובר ואדם הוא מדם
אלף דורות ושנים
אך אם הקרב עוד לא תם, עוד לא תם
לא ילמדוהו בנים.
תבוא קללה על ראש ההר...
