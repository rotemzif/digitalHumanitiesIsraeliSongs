שימו לב לאילן הזקן
ציפורים לא רצו לקנן בו
העוברים ושבים על פניו
שום דבר לא מצאו מעניין בו
פערים בנופו
כבר ניבאו את סופו
ואיפה ואיפה ואיפה העלווה
שנתנה לנו צל ושלום ושלווה.
האילן הזקן להוריק ממאן
הוא כאילו אבוד, הוא כאילו נגמר
האילן הזקן מיותר - אבל
יש לו סוד קטן
שיש לכל אילן
הוא יודע איך לצמוח עם הזמן
שימו לב לאילן הזקן 
הוא כאילו יצא מהדעת
ופתאום לתקופת השנה
התמלא הוא פריחה משגעת
מתפקע מצחוק, בורוד וירוק
האילן מציית לחוקים משלו
וחורץ לשונו לעולם כולו.
לא בדק במיוחד
אם זה כבר ט"ו בשבט
וכמו כן, הלא לא נבדקה הידיעה
אם זו כן שקדיה
או זו לא שקדיה -
כל אילן יש לו סוד קטן
הוא יודע איך לצמוח עם הזמן.
שימו לב לאילן הזקן
ציפורים כבר שבות לקנן בו
העוברים ושבים מצידם
מרימים את הראש לעיין בו
איש אחד במגדיר התבונן והעיר
שאולי זו מגנוליה, אולי זה לילך
ואולי כליל החורש ששב ופרח.
הוא הוכר במהירות כאתר תיירות
וקיבל תעודה חתומה ממוספרת
ופרס ישראל לפריחה מאוחרת
כל אילן יש לו סוד קטן
הוא יודע איך לצמוח עם הזמן
כל אילן
