אם פתאום יבואו הנה אלף שועלים
אם פתאום ינשוף ינשוף בחמת חלילים
אם פתאום אריה יגיח במורד ההר, ההר
אם פתאום מכתב יגיע מלשכת השר.
מה יהיה? מה יקרה?
ואתה אינך איתי
איך זה השארתני כך הלילה בביתי?
אם פתאום יביא הגשם שבר של ענן, ענן
אם פתאום ייפול הגשר, איך אנוס מכאן?
אם פתאום יגאה הנחל, על גדותיו ישטוף
אם פתאום אותי בנחת אל הים יגרוף.
מה יהיה...
אם פתאום ישבור הרוח את ענפי העץ
אם פתאום מדף או לוח ארצה יתנפץ
אם פתאום יצנח מלמעלה על ראשי הגג
ואם פתאום עכבר יצא לו לעשות פה חג.
מה יהיה...
