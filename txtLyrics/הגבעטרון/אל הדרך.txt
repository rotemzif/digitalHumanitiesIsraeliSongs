אל הדרך שוב יצאנו
דרך ארוכה בלי קץ
דרך בה רק ילוו אותנו
האבק האבן והעץ.
כן, כן, כן ממשיכה הדרך
בסבל ובפרך,
כולנו בה נצעד
לעדי עד!
את הבית לא שכחנו,
ואת כל האוהבים.
אם נרחק גם אלף קילומטר
אל ביתנו אנו עוד קרובים.
כן, כן, כן ממשיכה הדרך...
נערה אל תבכי עלינו,
שאי עינייך, נערה,
עת נראה אותך בחלומנו
אנו כבר בדרך חזרה.
כן, כן, כן ממשיכה הדרך...
תם החורף והאביב.
קיץ על ראשנו חם
לעולם לא ייתם הגעגוע
ולעד הדרך לא תיתם.
כן, כן, כן ממשיכה הדרך...
