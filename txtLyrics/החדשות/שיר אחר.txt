מאתמול בשלוש כשהייתי ער
עם שמיכה על הגב והראש בוער
מתעורר ונרדם ואז שוב מתעורר
מתכסה וחושב לי ומהרהר
עוד שיר אחר
עוד שיר אחר
עוד שיר אחר
עוד שיר אחר
המכונית מחליקה ברחובות צרים
לילה קר וחשוך האורות כבים
ואחרי הופעה מעשנים נחים
בין פירסומת ברדיו ושני גלים
עוד שיר אחר...
הגיטרות צרחו התופים מכים
פילוסופיה זמנית בין שברי בקבוקים
מסתכלים ושרים העוצמים פוקחים
חלומות אפלים בצבעים ורודים
עוד שיר אחר...
