רק כוכב אחד מאיר
מסמן לי את הדרך
בשביל פוסע לבדי
כמעט שעה בערך
אומרים שם בסיבוב 
בקרחת ראשונה
בתוך בית מעשן
יושבת הזקנה
 צריך לישון שם לילה
ולשתוק הרבה
מבט אחד ממנה
והפתח מתגלה
עומד שם לבדי 
בתוך החשכה 
התרמיל עוד על גבי
והדרך עוד פתוחה
עומד שם לבדי
מגשש באפלה
עד שליבי דמע
לא נאמרה מילה.
רוקד בלב היער
רוקד כמכושף
במסיבת הטבע עם עצמי אני עף
האנשים יפים כולם רוקדים
עד שהשמש תעלה הפתח יתגלה.
פוקח את עניי
גופי ספוג בטל
הכל שומם דממה 
על האדמה מוטל
נמלה קטנה עם מסע גדול עוברת
אתה אומר חזור 
חזור הביתה ילד.
