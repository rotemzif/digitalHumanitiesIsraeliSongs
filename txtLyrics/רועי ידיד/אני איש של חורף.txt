אני איש של חורף 
נפשי על סף שיטפון של חלומות 
אני איש של חורף 
נרטב, אני לא הולך בין הטיפות 
אני איש של חורף 
ענני תמיד רגע לפני ממטר 
אני איש של חורף 
לילי ארוך יומי קצר 
אני איש של חורף 
נפשי על סף שיטפון של אכזבות 
אני איש של חורף 
לפעמים אני פוחד שהקיץ יבוא 
אני איש של חורף 
צורותי התחלפו כמו ענן בשמים 
אני איש של חורף 
רבו מילותי ונשטפו במים 
אז אל תאמין באנשים 
שמפחדים מהסתיו 
שרואים בכל אופק סערה 
שלוקחים מטריה ביום בשרב 
הבט בלוח שנה ורק לי תקשיב 
אחרי כל חורף בא אביב
