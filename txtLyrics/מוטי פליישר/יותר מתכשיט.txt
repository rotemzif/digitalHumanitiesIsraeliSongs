ללל...
יצאתי עם בוקר בהיר ליריד
רציתי לקנות מתנה לך צמיד
ביקשתי, חיפשתי צמיד יהלום
אשר את ידך הקטנה יהלום
אבל לא מצאתי בכל היריד
צמיד שיתאים לידיך
שום צמיד
שום צמיד
שום צמיד
ללל...
יצאתי עם בוקר בהיר ליריד
רציתי לקנות מתנה לך רביד
ביקשתי, חיפשתי רביד של פנינה
אשר לך אוכל לתיתו מתנה
אבל לא מצאתי בכל היריד
רביד שיהיה לך נאה
שום רביד
שום רביד
שום רביד
ללל...
חזרתי עם ערב עייף מן העיר
אמרתי אם אין מתנה, אכתוב שיר!
מין שיר אהבה כה עדין וכה רך
אשר בוודאי את ליבך ישמח!
לקחתי נייר ועטים וטיוטה
כתבתי שורה ומחקתי אותה.
ללל...
שכבתי עם לילה לישון כה עצוב
שאין מתנה לי ואין שיר כתוב
מחר שוב אבוא בידיים ריקות
אביא לך כשי רק המון נשיקות
המון נשיקות וגם לב שמרטיט
וזה יהלום לך יותר מתכשיט
מתכשיט
מתכשיט
ללל...
