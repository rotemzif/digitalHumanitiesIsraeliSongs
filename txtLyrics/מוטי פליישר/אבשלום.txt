רבים הבנים שהיו לדוד
אך בנו אבשלום מיוחד ויחיד
חסון כאלון ויפה עד חמדה
ואין עוד כמוהו בכל יהודה.
ידו האחת הוא הושיט למלוכה
בעוד השנייה לנשים נשלחה
מעיר אלי עיר על פרדו הוא רכב
עשה נפשות למלוכה ומשכב
אבשלום, אבשלום בני אבשלום,
מי יתן מותי תחתיך היום
רבות הנשים שהיו לדוד
אך בית פלגשיו מיוחד ויחיד
ועשר נשים בהרמון הוא הושיב
לשמור על פתחיו מכל צר ויריב
כשבא אבשלום לארמון וקרב
עקבו מבטי הנשים אחריו
נשמור ההרמון הן אמרו פה אחד
יקח אבשלום את גופנו בלבד
אבשלום, אבשלום בני אבשלום,
מי יתן מותי תחתיך היום
כיון שחטא אבשלום את חטאו
מצא בין ענפי האלה את מותו
וככה עם ערב הוגד לדוד
שבנו ונשיו בו ביום הוא הפסיד
הו בני אבשלום הוא קרא בקול חד
אני הן היום גם שכל, גם נבגד
מאז הוא לא שב להרמון לעולם
ורק הנשים שם טוו חלומן
אבשלום, אבשלום בני אבשלום,
מי יתן מותי תחתיך היום
