זרקתי לך כפפה
אמרתי - את יפה
ואת זרקת אלי
מבט כל כך אדיש
רמזתי רמזים
אמרת לי אל תגזים
ולא היה אכפת לך
איך ומה אני מרגיש
תמיד במסיבה
את הריקוד הבא
הזמנתי בשבילי - ובשבילך
למרות שזה לא סוד
אנל'א אוהב לרקוד
וחוץ מזה אנל'א יודע איך
השאירי תמיד
את הדלת פתוחה
והדליקי את האור
אם לא היום
אולי מחר
מישהו בה יעבור
רציתי רק לתת
את מה שבאמת
בא לי מן הלב
כן בא לי מבפנים
בכל הכוונות
מצאת רק חסרונות
עשית לי חשבונות קטנים
כשלך זה לא התאים
וכשצחקת עלי
נשכתי את שפתיי
ויתרתי על כבודי - ולכבודך
ביני לבין עצמי
חשבתי לתומי
שאת עוד תשני את דעתך
היום את לבדך
סגורה בתוך ביתך
למי את מחכה -
כשנגמרו האבירים
אני אולי אחד
פשוט - לא מיוחד
אך כמו אהבתי -
את לעולם לא תמצאי
