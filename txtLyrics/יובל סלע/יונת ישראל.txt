הגעגוע ליונת הסלע 
הכמיהה לאחותי בין הקוצים 
שושנת שלושה עשר העלים 
כותרת למלכים 
על נזרך ישימו קודש 
תורת ישראל שובי אל עמך 
שכינת קודש בואי אל גנך 
אביר יעקב רד נהל עדתך 
בריקוד ובשירה נצא לקראתך 
כמה פיללתי ליונתי שתשוב אלי 
נץ ונשר מלמעלה אורבים לאהובתי 
מימים רבים בסתר שבה ויוצאת היא לקראתי 
עת שבו אלי אחיי ואחיותי לקראתה איתי 
תורת ישראל שובי אל עמך 
שכינת קודש בואי אל גנך 
אביר יעקב רד נהל עדתך 
בריקוד ובשירה נצא לקראתך 
זמן אין סופר ציפיתי לחמדת רוחי, 
זמן רוחש, גועש בעודי ממתין למחמל נפשי, 
זמן מלא בנסתר ובאפל עת התרחב ליבי, 
בכל מאודי לזאת שבחרה בי חיכיתי אני 
תורת ישראל שובי אל עמך 
שכינת קודש בואי אל גנך 
אביר יעקב רד נהל עדתך 
בריקוד ובשירה נצא לקראתך 
הגעגוע ליונת הסלע...
