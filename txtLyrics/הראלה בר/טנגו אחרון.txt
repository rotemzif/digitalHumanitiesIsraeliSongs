צריך שניים גם לטנגו אחרון
הוא מהלך עם צלליתך לאורך מסדרון
צילך רוקד יחף מבלי להתעייף
ומשתדל להיות יותר מצל חולף
צריך מוסיקה צוננת ולילית
צילך קפא על עטיפה, תמונה מתוך תקליט
הוא מלטף אותך קלות ומתנצל
באווירה כזאת מתאים לרקוד עם צל
צעד קדימה, שניים אחורה, סקובידו
הוא לא הבטיח שלנצח תרקדו
צריך צליל של סקסופון באוויר
הרכב מיתר עם שם מוזר, כמו שוקולד מריר
צילך רוקד עדין בלי רעש ובגדים
ומנסה ללמוד את כל הצעדים
צעד קדימה...
על וילונות הבד צללים הופכים לצל אחד
כי כך הם נועדו, יותר לא ירקדו
הוא לא הבטיח שלנצח
סקובידו
הוא לא הבטיח שלנצח
הוא לא הבטיח
צריך שניים גם לקרב של ריקודים
ואין סיבות למלחמות לפני שנפרדים
צעד קדימה...
