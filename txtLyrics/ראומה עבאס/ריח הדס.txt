ריח הדס עלה ונפשי נבהלה
קמתי חצות לילה ודודי ינחני.
שיבתי נאות מדבר והיך דור יעבור
אלי ויתחבר ויכלימני
לובש כלי חמדה ורעיה נודדה:
ואני בשיר תודה אהלל קוני.
ריח הדס עלה...
מבין עפאים מלאכי רום צובאים
נראים ואין רואים לצור עושני.
בהם נשמה מלמעלה נעלמה
הנקראה חכמה בסוד הגיוני.
ריח הדס עלה...
יעלו גדודים כל שבטים נפרדים
ובשיר שבח מודים להזכירני.
שלום כנהר יסובבה בקעה והר,
ארחץ ואטהר ואשקה צאני.
ריח הדס עלה...
