שמיים זרועי אכזבות	
רסיסי משאלות ישנות	
תן לי את הסל	
אאסוף בשבילך כל מה שנותר
נדביק נתקן
נמסגר לתמונה אחרת
ניזהר לא נשקר
לא נאמר אף מילה מיותרת
נצחק ניילל
נשקה את פרחי המדבר
העצב הזה שבלב
אהוב ומוכר
אני אוהבת אותך	
זה כל מה שאומר	
נשלב אצבעות עם השקט	
נלטף את החושך הקר	
אני אוהבת אותך
זה כל מה שאומר
בקרוב תעלה שוב השמש	
ונתחיל מחדש גם מחר
על החול סימני צלקות
יבשות יבשות המכות
לא יחסר לי דבר
אאסוף בשבילך כל מה שנותר
אמשיך לעופף מעליך
כשתיפול אפול אחריך
אמהר לא אתקצר
אמתח את ידיי עד אליך
אני אוהבת אותך	
זה כל מה שאומר	
נשלב אצבעות עם השקט	
נלטף את החושך הקר	
אני אוהבת אותך
זה כל מה שאומר
בקרוב תעלה שוב השמש	
ונתחיל מחדש גם מחר
נצחק ניילל
נשקה את פרחי המדבר
העצב הזה שבלב
אהוב ומוכר
