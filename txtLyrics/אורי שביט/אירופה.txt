יושב בבית קפה באירופה	
מעשן סיגריות באותו השם	
מאז שנות השבעים היא לא ראתה כאן כאלה	
אף אחד כבר לא מעשן	
המבט שלה תמים כמו של תינוק	
החולצה ממצה עד תום	
מאז שנסע לא ראה זוג רגליים כאלה	
החזיר מבטו לעיתון	
נשים בהירות מחייכות	
מה עוד יוכל לעשות כדי להרגיש	
הגשם משאיר עקבותיו על חלון	
על אישה ואיש	
עשרה שקלים על כל לגימה	
שלושים אם תרצה אחיזה נוספת	
אולי מחייבים פה לפי נשימה	
מתי, הוא שומע אותה לוחצת	
נשים בהירות מחייכות	
מה עוד יוכל לעשות כדי להרגיש	
הגשם משאיר עקבותיו על חלון	
על אישה ואיש	
העיר הזאת כבר לא עושה לו כלום	
פעם היא אולי היתה אחרת	
עכשיו כבר לא היה צריך לקום	
כדי לגלות לאן מובילה הדרך
