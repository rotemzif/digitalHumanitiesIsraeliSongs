תסתכל עלי עכשיו
גם לי קשה לראות
אני עדיין אותה אחת
שנשבעת לעולם לאהוב
המזוודה הכחולה ארוזה ליד הדלת 
הכלבים שבחוץ משתוללים בנביחות
אני תולה את הכביסה המלוכלכת
מה שקרה הוא שהיה צריך לקרות  
נלמד מחדש לעשות אהבה
נביט בזריחה על מרפסת קרירה
נשחה כמו דגים באמבט ענקי
אני אהיה כולי שלך
וכל כולך תהיה שלי
תסתכל עלי עכשיו
גם לי קשה לראות
אנחנו עדיין עומדים
במקום בו גופותינו מוטלות
המזוודה הכחולה ארוזה ליד הדלת
הילדים שהיינו הולכים מכות
אם זה אתה או השעה המקוללת
מה שקרה הוא שהיה צריך לקרות
