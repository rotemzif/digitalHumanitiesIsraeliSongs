תחזרי לכביש המהיר, 
לשקיעות משמאלך, לזריחות מימין, 
לעליות, לירידות, אל המישור הארוך המשמים, 
תאספי לך מישהו טרמפ, תתמכרי גם אליו. 
תחזרי לכביש המהיר, 
תעצרי בתחנה הקרובה להשמין, 
בלילה תשבי באיזה מוטל עם טפט מתקלף משנות השמונים, 
תאבהבי לאיזה ג'וני או ג'ק ותתמכרי גם אליו. 
אני נשאר כאן, לא רץ אחרי אוטובוסים, 
רק הליכות ארוכות על הים עם חבר. 
את חתולת רחוב, אני כבר לא מפחד שתנוסי, 
דברי איתי כשיהיה לך האומץ להישבר. 
אבל עכשיו תחזרי לכביש המהיר, 
אדי הדלק בשמשה, ענן שחור בראי, 
ובתוכו הילד שלך נושף בעורפך מהמושב האחורי, 
הוא רעב והוא מושך לך בשיער ואת מכורה אליו. 
אני נשאר כאן, כבר לא רץ אחרי אוטובוסים, 
רק הליכות ארוכות על הים עם חבר. 
את חתולת רחוב, אני כבר לא מפחד שתנוסי, 
דברי איתי כשיהיה לך האומץ להישבר. 
תחזרי לכביש המהיר, 
תגיעי לסוף שלו ותסתובבי. 
אח"כ תבואי עם סל הכביסה ותראי שם אחר על פעמון הכניסה, 
תבכי עלי כי עליתי על כביש המהיר. אחת-אפס לך.
