ג'וני מדבר איתי על אהבה,
יושבים כאן במרפסת, הוא נותן לי הרגשה טובה,
עם הטון דיבור הכל-כך אופייני, הזה המהוסס,
אני יוצא נקי כזה, בשעה שהוא נכנס.
ג'וני מסתובב איתי בלילה בשכונה,
הולכים להוציא כסף ואיפה לעזאזל יש מכונה?
פתאום באמצע בן-יהודה הוא יורד על המדרכה,
סופר בלב, אני חושב, חמישים שכיבות סמיכה.
ג'וני בא, זה משמח.
לפעמים יש יין זול, לפעמים פיסת סיגריה.
ג'וני בא, אז אני שוכח
לרגע מהכל.
ג'וני שר איתי את השירים של פעם,
מנסים לחשוב על משהו ישן, שלא ניגנו ממזמן,
אז הוא נזכר בעוד שיר זר של יהודה עמיחי,
"מכיר את זה?" הוא מנסה, "אוי, כמה שזה יפה, בחיי..."
ג'וני בא, זה משמח.
לפעמים יש יין זול, לפעמים פיסת סיגריה.
ג'וני בא, אז אני שוכח
לרגע מהכל.
"אם שום דבר בחוץ כבר לא יקרה?
אם שום דבר בפנים לא יסתדר?"
"תרגע,אני נמצא עכשיו איתך,חבר"
"אם כל מי שרחוק לא יתקרב?
אם כל מי שקרוב לא ישאר?"
"תרגע, אני נמצא עכשיו איתך, חבר".
ג'וני כאן.
