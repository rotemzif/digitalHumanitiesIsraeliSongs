לבחורה עם החתולים שחבר שלה עכשיו בלבנון, 
יש קצת בעיות בינה לבין האלוהים. 
אני יודע את זה כי ישבתי אצלה בסלון 
והיא אמרה לי "יש לי קצת בעיות ביני לבין האלוהים.
אני מרגישה שהוא לא דואג לי מספיק, 
נעלם בשעות הקשות באמת...
אגב, עשיתי אמבטיית שמש הבוקר...היה מדהים!"
לבחורה עם החתולים שחבר שלה עכשיו בלבנון, 
יש קצת בעיות בינה לבין עצמה.
אני יודעת את זה כי ישבתי אצלה בסלון והיא אמרה לי-
"לי אין בכלל שום בעיות ביני לבין עצמי!
אני מרגישה שלמה עם הבחירות שלי,  אני מה שנקרא
אינדיפנדנט וומן...
אגב תגיד הצבע של הזקן שלך...
זה אדום טבעי?"
היא מגלגלת לעצמה סיגריה, 
היא מדליקה את הסיגריה, 
חצי בקבוק של ערק נשפך לאט לאט אל הגרון...
היא מעבירה לי את הסיגריה, 
אני מעשן את הסיגרה
אצל הבחורה עם החתולים שחבר שלה עכשיו בלבנון.
לבחורה עם החתולים שחבר שלה עכשיו בלבנון, 
יש קצת בעיות בינה לבין החבר שלה שבלבנון.
אני יודעת את זה כי... אני פשוט יודע את זה-
היא אמרה:" אני מרגישה שהוא עוצר בעדי, 
ואני צעירה והרפתקנית... והרי אני צריכה קצת חום!
אגב כבר הזכרתי שחבר שלי עכשיו בלבנון?"
אני מעביר לה את הסיגריה, 
היא מכבה את הסיגריה, 
תופסת אותי ביד,  לוקחת אותי אל חדר השינה,  ולא כדי לישון...
אחכ היא מתנשפת, אני מדליק סיגריה, 
והיא חוטפת לי את הסיגריה, 
הבחורה עם החתולים שחבר שלה עכשיו בלבנון.
לבחור עם הנמשים שנרדם עם הבחורה עם החתולים
שחבר שלה עכשיו בלבנון, 
יש לו קצת בעיות בינו לבין האלוהים, 
יש לו קצת בעיות בינו לבין עצמו,  אבל... 
(דינג דונג) בעיקר יש לו בעיות עם החבר שלה שחוזר היום מלבנון.
כן החבר של הבחורה עם החתולים חוזר היום מלבנון, 
"ושבו בנים לגבולם..." 
שיט.
