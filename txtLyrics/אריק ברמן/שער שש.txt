דור שלישי לכיסאות פלסטיק עם המשענות,שער שש
אבי אמר לי "שבת אחת, בן, כל זה יהיה שלך!", שער שש
המקומות לא מסומנים, אחד סומך על השני בשער שש
והצופה שמהצד לא יבין מה מיוחד בשער שש.
מכאן הדשא נראה תמיד הכי ירוק,
מכאן הניצחון מרגיש הכי מתוק.
ואם אתה רוצה לצאת, שלוש שעות לברוח,
שלוש שעות לשכוח,
תבוא, תשב איתנו בשער שש.
רפי מ'רפי ובניו' לפני שבועיים פתאום עזב את שער שש
גדל איתי מגיל צעיר, יושב עכשיו עם ראש העיר,
מול שער שש ב V.I.P, עם אוכלי חינם, יוצאי צבא,
עם חליפה ועניבה ב-V.I.P
הוא יושב שם, ככה מחויט,
אני צועק אליו "רפול, בחייאת,
מה נהיה ממך? תחזור לשער שש!"
מכאן הדשא נראה תמיד הכי ירוק...
כל אלה ש"שיושבים טוב" מה שנקרא,
יושבים טוב בשלוש עשרה ושתיים
הם לא כאן בשביל האווירה,
הם כאן להרשים את הבחורה בשלוש עשרה ושתיים
בשבילם "אופסייד" זה שם של להקה, "דרבי" זו ארץ רחוקה,
מי שכובש זאת אמריקה,
ומי שמבשל זאת המנקה, בשלוש עשרה ושתיים
אז אולי בחורף שם תמיד יבש ובקיץ אף-אחד לא מתייבש
אבל דברים שרואים משש לא רואים משם, רואים שש שש.
מכאן הדשא נראה תמיד הכי ירוק...
דוד מ"דוד צבעים" הצטרף למשוגעים בשבע. אוי.
לסוג הזה של אוהדים שפק"ל בשבת לובש מדים,
מנשק את האישה ואת הילדים ויוצא לקרב
עם חצי פקאט, קילו גרעינים,
על השופט, על הפנים, בשער שבע.
אני נותן לו מקסימום עונה
לפני שהוא חוזר כמו ענק הביתה, לשער שש.
מכאן הדשא נראה תמיד הכי ירוק...
