מבין אשפת הרחובות, 
מצאת איזו דלת אחורית,
לחזור לי אל המחשבות
אחרי כמעט שנתיים,שהיית 
בשבילי כמו מתה כבר,
או לפחות מונשמת מכשירים,
מוטב היה לולא חזרת 
ובכלל, שלא היינו מכירים...
מה עוד ביקשת? שתקת כך שהרעשת.
מה עוד ביקשת?
בוקר מלוכלך וקר 
היה זה כשיהודה התקשר,
ביקש ממני ת'מספר
טלפון שלך ואז סיפר 
שחשב לפגוש אותך,
כך אם יש איזה משהו שאני
רוצה אולי לשלוח לך -
הטיסה יוצאת בערב יום שני...
מה עוד ביקשת? רצחת וגם ירשת.
מה עוד ביקשת?
לא עובר שבוע ו...
הנה את שולחת מכתבים,
סיפורים על איך נגררת 
מטבעון עד צ'כיה החורפית,
עם בחור אחד שרק הכרת,
שעשה לך בדיוק מה שעשית לי 
כמה חודשים לפני,
עד שמצאת אותו עם מישהי בדירה,
עכשיו הכל ברור הרי -
איך את רצה לאבא'לה בחזרה...
מה עוד ביקשת? טרקת ואז נקשת.
מה עוד ביקשת?
פתאום את ממלמלת ש...
אני הכי טוב שהיה לך במיטה,
לא שזה כזה קשה, 
כל השאר בטח עשו אותך בעמידה
באיזה מועדון בפראג, 
כששמלתך מופשלת לעקבם,
אספת עצמך למחרת, 
החלטת כבר שאת חוזרת בתשובה.
מה עוד ביקשת? פיתית ואז הכשת.
מה עוד ביקשת?
בשבילי את אבודה 
ובינינו... נדמה שגם בשבילך,
שנתיים קודם מי ידע 
שיהיה בסוף אני זה שילך?
הצל שלך רודף אותי, 
חג מעלי כלהקת זבובים,
הניחי לי לשמוח, אהובתי, 
בהמשך חיי העצובים.
מה עוד ביקשת?
מה עוד ביקשת?
