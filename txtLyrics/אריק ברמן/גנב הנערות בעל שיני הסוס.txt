גנב הנערות בעל שיני הסוס 
עובר תקופה יפה במיוחד. 
אם אתה תיתן לו, אז הוא בלי היסוס 
יקח גם את הנערה שלך. 
בימים הוא מסתובב ברחוב, מפריס פרסה, 
בלילות ממלא גירה במסבאות העיר. 
את זאתי הוא עוד יעשה, את זו הוא כבר ניסה, 
לזאתי יש חבר שאותו גם הוא מכיר. 
אתה חושב לעצמך - 'נערתי אחרת', 
אני הייתי מציע לך לחשוב על זה שוב, 
היא תישבה בקסם נקישות טלפיו. 
גנב הנערות בעל שיני הסוס, 
עובר תקופה יפה במיוחד. 
אם אתה תיתן לו, אז הוא בנימוס 
יקח גם את הנערה שלך. 
אומרים שפעם הוא סחב מתחת איזה אף, 
אחר הצהריים יום שלישי על הכיכר. 
הושיב אותה רק לרגע אצלו על האוכף, 
החזיר אחרי שבועיים כאילו שום דבר. 
אתה חושב לעצמך - 'טוב, היא לא בסדר' 
אבל אתה תרכב בעצמך אם הוא ירצה בכך, 
אתה תישבה בקסם נקישות טלפיו. 
גנב הנערות בעל שיני הסוס, 
עובר תקופה יפה במיוחד. 
אם אתה תיתן לו, אז הוא ודאי ישוש 
לקחת גם את הנערה שלך. 
על כל שן יש שם חקוק, לתעד את העמל, 
הגבירים רק מחכים לרגע בו הוא ירדם 
ואז הם יקשרו אותו אל עמוד חשמל, 
יוציאו לו כל אחד אחת לפי השם. 
אתה חושב לעצמך - 'נערתי לא תהיה שם', 
הטעות של מביכה, היא כבר כתובה. 
היא נשבתה בקסם נקישות טלפיו. 
גנב הנערות בעל שיני הסוס, 
עודנו מסתובב ברחובות חופשי. 
אם אתה יוצא אליו, הוא מן כזה טיפוס 
שמדבר על עצמו בגוף שלישי.
