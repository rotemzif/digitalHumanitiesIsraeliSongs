לא הצלחתי להתאהב בך בשישית, 
אולי זה הרופא שנעל אותי רגשית. 
שיחות על שיחות על הילדות בצל הגירושים 
ומה שזה עשה לי, טוב שיש את מי להאשים. 
אבל זה עניין של רגש, את בטח תתקשי, 
לא הצלחתי להתאהב בך בשישית. 
לא הצלחתי להתאהב בך בשישית, 
מול החלון שלך בשיחים נחבאתי חרישית. 
ראיתי אור נדלק בו, הייתם זוג צללים 
מקץ שנה יצאת, כבר לא הייתי שם בין העלים. 
חיכיתי לך לילות, שבועות וחודשים 
ולא הצלחתי להתאהב בך בשישית. 
ואיך שהסתובבנו עשר פעמים חי מעלות. 
ראית אותי שרוע אלף פעמים מת בלילות. 
לא הצלחתי להתאהב בך בשישית, 
העץ השיר בינתיים את העלים היבשים. 
הכלבה שלך (שפעם לקחתי איתי 
להסתובב בעיר גאה שהיא שלך, שאת שלי) 
מרחרחת אותי בדלת, שוקלת להלשין - 
לא הצלחתי להתאהב בך בשישית. 
לא הצלחתי להתאהב בך בשישית, 
הבלונדה שפגשתי מסתבר יודעת גם לשיר. 
אבל זה לא מפריע, היא מצחיקה אותי, 
ויש לה זוג שפתיים רך כל-כך שזה לא אנושי. 
את זו שפתחת לי שער עבור אותן נשים, 
לא הצלחתי להתאהב בך בשישית. 
לא הצלחתי להתאהב בך בשישית, 
הרבה זמן כבר קוראת לי אליה הדרך הראשית. 
אני מסתכל קדימה, מרגיש כמעט צעיר 
מכיר כבר בעל-פה את כל כתובות המדרכה בעיר. 
אשה אני נוסע, אל תקחי את זה אישית - 
לא הצלחתי להתאהב בך בשישית.
