היי רות, 
איך עובר לך החורף בלעדי? 
עוד האיש שלך נוסע לשלושה שבועות 
נוסע וחוזר תמיד לזרועותייך? 
הוא יודע שאהבתי כנה, שמח בשבילכם 
ואנסה לחזור בזמן לחתונה. 
היי רות, 
כאן הכל קורה כמו שתוכנן - 
כלום לא מתוכנן, הטעויות נהדרות 
במיוחד בעונה הזאת של השנה. 
כשעצוב לי אני כותב מנגינה שמחה, 
כשטוב לפעמים כותב מכתב למשפחה. 
מאז אותו יום שהיה ברור, 
אני לא חושב שום דבר אסור, 
שמח בך ככה כמו שאת בשבילי. 
אהבה כזו לא תלויה בדבר, 
כשבכית בשדה הלב שלי נשבר, 
ובאיזשהו אופן את הראשונה שלי. 
היי רות, 
את אמרת שאני עוד לא מוכן. 
אני חושב על זה הרבה, איך לפעמים אנ'לא רואה 
את מה שלכולם מאד מובן. 
אבל איזה עוד מרחק עלי לגחון 
עד שגם אני אדע לנחש אשה נכון? 
היי רות, 
מה יהיה לי להציע לה? 
אני רואה את עמוס שלך עומד איתן 
ואני כל-כך רחוק מלהיות סלע. 
אולי בקצה הכביש הראשי הזה, 
אוכל גם אני להיות למישהי מישהו כזה. 
מאז אותו יום שהיה ברור, 
אני לא חושב שום דבר אסור, 
שמח בך ככה כמו שאת בשבילי. 
אהבה כזו לא תלויה בדבר, 
כשבכית בשדה הלב שלי נשבר, 
ובאיזשהו אופן את הראשונה שלי.
