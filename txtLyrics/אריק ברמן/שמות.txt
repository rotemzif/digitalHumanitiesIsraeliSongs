ואלה שמות המחשבות אשר בעצב נכתבות
אחרי תקופה בת חודשים בה לא הרגשת כלום
עד שמאחורי זכוכית כפולה בשש-עשרה בינואר
הבנת איך אתה לאט הופך למישהו זר כמעט
ואולי אפשר עוד להתחרט
להחשיך ת'קברט
להעצר בדלת עוד שניה
ולרכב לעבר השקיעה
אתה מבקש מאמא שתבוא מהר
שתשאר תלחש מילה טובה
תבקש ממנה שתבוא מהר
שתישאר תלחש מילה טובה
כי לאחרונה הכוכבים לטובתך אז אתה לא מבין
מדוע אין עיניך שמחה ואיך זה לא מזיז לך
שהנה אתה איש השעה שהם צפופים בהופעה
הרי לזה חיכית לפחות חמש שנים
אז כן נכון נכוות פעם בעבר
וזה בסדר שאתה נזהר
אבל הרחקת לכת קצת
תתן לה להתקרב אם היא רוצה
אתה מבקש ממנה שתבוא מהר
שתשאר תלחש מילה טובה
תבקש ממנה שתבוא מהר
שתשאר תלחש מילה טובה
כעת נשאלת רק השאלה איך חוזרים להתחלה
כשעוד יכולת להסתכל לאילן בעיניים
אל לפני שנכתבו שקרים על חשבונם של אחרים
כי בינינו זו שאז הלכה לא ביקשה דבר ממך
ומי בשער מי באש
תגיד מה אתה מכשכש
נראה אותך עכשיו כותב
בגוף ראשון היישר מתוך הלב
אני מבקש...
רק עוד דקה עם המסמר האמת חשוב שתאמר
נהייתי בנאדם קטן צר וקר וציניקן
פסימיסט מטיריאליסט שינקין אבן גבירוליסט
תפוח אדמה ספתי מול הקולנוע הביתי
קנאי לאור ההצלחה
אדיש לחום ומשפחה
מי ייתן ואלוהים
ינוח את הנשמה שלי
אני מבקש ממנו שיבוא מהר
שיישאר ילחש מילה טובה
מבקש שיבוא מהר
שיישאר ילחש איזו מילה טובה
