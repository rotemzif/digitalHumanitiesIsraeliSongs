את שומרת עלי מהחושך
שלא אהיה לבד עד הבוקר
את אומרת שקוראים לך נחמה
אבל אני בוחר לקרוא לך גן עדן
את החוה שלי בלילות הקרים כל כך
הלילה כבר לא יגרשו אותנו
אני בוכה שאין לי אף אחד
ואת אומרת שיש לי אותך
ובסוף נהיה לבד ביחד
היום אני שלך לבד
לבד
אני אוהב את השקר הזה 
עירום מלבוש ונקי ממילים 
נתמכר האחד לשנייה 
אין לנו מפלט מלבד חרטה
הזרועות אומרות יותר טוב ממני
את אמרת שתגידי מתי נגמרים השמים
אבל אני כבר כוכב נופל 
בדרך לכבות את הארץ
מטאור בשדה קוצים
אני כאן כדי להיות
אני כאן כדי להישאר
אני כאן להישבר
אני אוהב את השקר הזה 
עירום מלבוש ונקי ממילים
נשקר האחד לשנייה 
אין לנו מפלט מלבד חרטה
הזרועות אומרות יותר טוב ממני
הלילה אני רוצה להרוס משהו יפה
רק ככה אני חי
רק ככה יוצאים הורידים
הלילה אני רוצה לקרוס אל תהום עמוקה
רק ככה אני עף
רק ככה יוצאות הכנפיים
האמת היא אולי נכונה
אבל מסרסת
אני פצצת האטום של הרגע
ואת הירושימה שלי
