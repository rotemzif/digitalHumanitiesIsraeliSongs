כוכב מצמץ על חיזרונו של ערב
הוצף האופק בזהב
מגדל דוד מביט עלי אחרת
קודרים פני המזרח אל מול המערב
ערגה בלב כאפלולית שמים
פורשת תוגתה כל כך
מדוע כה עצוב בירושלים
מדוע עוד פועם בי, זה לא נשכח
בלאט צופות אנו בנות בוכרה
בנות מארץ רחוקה
אל החומות משם גלות נגזרה
על אבנים שחורות בעיר העתיקה
הידעתם, אני זהרה
אני זהרה מארץ רחוקה
מעבר ים והר, אני מעיר בוכרה
אבל ביתי בעיר העתיקה
קודרות שם החומות
אלפי שנים הטביעו חותמן על אבן
ובנות בוכרה כיונות הומות
יוצאות בערגתן, ערגת אישה אוהבת
הידעתם...
עננת טל יורדת על עינינו
וברדת לילה בדממה
נסתיר פנים מתחת צעיפינו
נצא ונתבונן ישר אל החומות
היה אחד, נפגשנו ערב
ליבי היה בזרועותיו
ובבוא היום חבש מצנפת גרב
בסוודר שסרגתי צווארו עטף
והוא הלך אל החומות הללו
בעוד אני לו מחכה נפל
כאשר רבים מהם נפלו
על אבנים אשר בעיר העתיקה
הידעתם...
