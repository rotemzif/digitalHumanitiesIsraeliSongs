הרבה דברים יפים ראיתי בעולם,
הרים עוטי שלגים, יפי העמקים
ואנשים רבים כחול על שפת הים
והבהובי אורות כבים ונדלקים
ובנייני פאר המטפסים אל על
בקצב מסחרר - אבל, אבל, אבל
אבל ביתי שלי הקט והנכלם
אבל ביתי שלי יפה הוא מכולם,
מורדות כרמל, נופי שממה
חורשת זיתים צרובת חמה
ועל כולם ועל כולם
מעבר מרחקים וזמן
יפית לי ביתי בכרם בני תימן.
כל שהלב חפץ הוגש לי בעולם,
כל לילה ופלאו, כל יום חידוש אחר
אכלתי מלחמם, שתיתי מיינם,
אבל פתאום חשב לבי להישבר
פתאום לבי נזכר בלילה ובטל
בג'ארה ובאש, בלחם ובצל.
עלה ביתי שלי בדוחק של מונית
בצחצוחי קללה חמה וצבעונית,
והכביסה מגג אל גג
והשכונה עם ערב חג
ועל כולם ועל כולם
מעבר מרחקים וזמן
ניגון, ניגון שבת בכרם בני תימן.
