כוכב ראשון עלה וההרים הכחילו
בדרך הלבנה תמר אבק
עברתי במקרה לומר שלום כאילו
והוא חייך פתאום לג'יפ אשר עבר
היה זה יום אחד בדרך להראל
הואדי התפתל בין שיר לפרח
וכשהג'יפ חזר כמו אז רק במקרה
כבר את ליבו עד דם נשקה עופרת
משלט עזוב משמאל לכביש הראל
גדר חלודה שתי חפירות ופרח
מדרך ארוכה קולך אלי קורא
ושוב אתה עולה מתוך הערפל
וכוכבים נושרים אל תוך הערב
השחר התנוצץ המרחקים החווירו
בדרך הלבנה עברתי שוב
ליד המדורה רעיו אותו הזכירו
וטל כבד צנח בבוקר העצוב
היה זה כבר מזמן ופה על המשלט
בחפירות צמח העשב פרא
ולי נותרה היום רק אהבה אחת
על פני משלט עזוב ליד הדרך
