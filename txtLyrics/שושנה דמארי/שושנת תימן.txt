תימן וארץ נגב
מחוז רחוק שלוח
מולדת הראשית והתנ"ך
בין יריעות הרוח.
שם אני נודדת
אוחזת נבל מים
במרחבים אני אובדת
בין ארבע רוחות שמים.
קול רחוק עולה מן המדבר
נכון כאור השחר
אברהם, יצחק ויעקב קוראים לי מכאן.
קול רחוק עולה מן המדבר
נפשי שלי לא נחה
מישהו לוחש לי: "בואי שושנת תימן,
שושנת תימן,
שושנת תימן".
שוב הסנה בוקע
ומעיין נובע
תמרים ומן אני טועמת
ומימי צורים לוגמת.
אל סופה נקלעת
הרוח מתעצמת
לישימון אני נכנעת
על נווה דקלים חולמת.
קול רחוק...
הרחק עודי פוסעת
סוערת ונרגעת
אל ארבע אמהות,
אל ארבע אימותיי אני נוסעת.
לא על כנף הנשר
לא על מרבד הקסם
אל ארץ אוהביי
אל ארץ אבותיי אני נכנסת.
קול רחוק...
