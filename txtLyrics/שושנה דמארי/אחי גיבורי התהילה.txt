אחי בכורי יוחנן
אליך קוראים השמים
שומר נתיביך מלאך בלבן
מפרש הוא עליך כנפיים.
שני לי יקרת שמעון
אל חום המדבר פעמיך
מרכבת זהב ומרכבת שריון
לי שומרות את כ"א שנותיך.
אחי גיבורי
גיבורי התהילה
לכם תפילתי העולה ועולה.
אחי גיבורי
גיבורי התהילה
לכם תפילתי העולה,
אחי גיבורי התהילה...
אחי גיבורי התהילה.
הבט גור אריה יהודה
עולם ומלואו לרגליך
חופה מעליך - הודה וכבודה
תספר אגדה אודותיך.
אחי הרביעי אלעזר
אל ארץ חרמון העפלת
מול נס האומה בראשו של ההר
חרישית דמעותיך גילגלת.
אחי גיבורי....
אני יונתן הקטן
הקט שבבני מתתיהו
הביטו אחי הנה באתי עד כאן
וימי היפים הנה באו.
בם גשר אל גשר אקשור
וככה נשוב אל בתינו
מעבר לרכס איילת האור
שוב בוכה וצוחקת אלינו.
אחי גיבורי....
