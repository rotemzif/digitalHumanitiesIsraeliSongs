הלילה בא, ענן על הצמרת.
וקר לך ורוחך נרגז.
נדמה לך שכל אשה עוברת
איננה זאת מי שהיתה אי אז.
אני יודעת, ככה זה, כן ככה.
גם לבבי כמוך נאנח,
היו לילות שנמשכו עד שחר
וכל בחור היה אחר כל כך.
היה היו אי פעם בחורים,
אתם את זאת אולי אינכם זוכרים.
אחד אשר חבקני,
את כל חייו חיבק,
אחד שנשקני,
את כוכבו נישק.
אחד אמר, זכריני,
ארור מפר הברית!
אחד אמר, המתיני,
כי לי את לתמיד.
אתם אולי את זאת אינכם זוכרים,
אבל היו כאלה בחורים.
היה היו. הלכו ולא ישובו.
היה היו. טובים ואהובים.
כן, ככה זה. על כן השיר עצוב הוא,
כי את הטוב לוקח אלוהים.
אני יודעת, ככה זה, כן ככה.
בחור וטוב , בחור הוא וגם טוב.
אז למה זה כל המתים עם שחר
יודעים תמיד אחרת לאהוב?Ɣ
היה היו אי פעם בחוריםƔ
היום בונים פה ארץ לתפארת.
ושיר חדש. ופרח. ונעורים.
והבנות לובשות שמלה אחרת.
כן כן, אבלƔאיפה הבחורים?
איפה הם? שר הרוח בשלכת.
איפה איפה הם? שירו עמדי,
כי קר כל כך בלעדיהם ללכת
ואין זוכר אותם עוד מלבדי.
היה היו אי פעם בחוריםƔ
