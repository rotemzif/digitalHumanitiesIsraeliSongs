בלילה כשכולם ישנים
הנדנדות בגינה ריקות
העננים את עצמם משנים
לאלף צורות מצחיקות
פתאום הם ארמון לתפארת
פתאום חיילים מעופרת
נסיך שהופך לצפרדע
שוטר לליצן משגע
עננים, עננים
כל הזמן משתנים
עננים, עננים
בלילה כשהטל שוב יורד
ומרטיב את ארגז החול
אני בחלון אז עומד
עיניי לעצום לא יכול
ציפור משתנה לארנבת
כיפה אדומה למגבת
ענן שדומה קצת לאמא
מביט בי ושט לו קדימה
עננים, עננים...
בלילה כשכולם ישנים
ואני עוד עומד בחלון
עולים סיפורים ישנים
מתוך עננים של דמיון
פתאום ממסך השמיים
ירדו עננים לעיניים
כאילו פרשו זוג כנפיים
נרדמתי עם צחוק על שפתיים
עננים, עננים...
