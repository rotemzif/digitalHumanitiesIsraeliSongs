אין אני אלא רק 
רוח עוברת 
נעה בשקט בשקט בים 
נוגעת באופק 
ואז מתפזרת על חוף 
שאיננו קיים 
הייתי הופכת לגל לרגליך 
לצל על פניך 
לקמט בחול 
אם הייתי יודעת עליי ועליך הכול 
אין אני אלא שיר שעדיין 
ממתין לכאב הנכון 
גדולה על הלב 
אך יוצאת לשמים 
קטנה וחסרת ביטחון 
הייתי הופכת לתו בידיך 
לצליל באוזניך 
לרטט בקול 
אם הייתי יודעת עליי ועליך הכול 
ואתה שראית בי ספר פתוח ונבהלת ככל הנראה
מקצב השיר ומסחף הרוח 
אבל אם היית קורא אם היית קורא
הייתי הופכת
לצחוק בין שפתייך 
לאור בעיניך 
לאושר גדול 
והיית יודע עליי ועליך 
עליי ועליך הכול
