סומנתי בטוש מרקר זוהר 
אלוהים סימן אותי 
הוא עשה את זה שנייה אחת 
לפני שנולדתי 
היה זה טוש צהוב גדול 
שממש האיר בחשיכה 
נולדתי תינוק מסומן 
לאימא בוכה 
הסימון נשאר איתי תמיד 
הוא היה בעבר והוא יהיה איתי גם בעתיד 
הסימון הוא בשביל מלאכים 
לאן שרק אלך המלאכים גם הם הולכים 
כי אלוהים סימן אותי במחשבה תחילה 
שלח אותי לכאן כדי לפתור פה בעיה 
עוד לא גיליתי את הסיבה האמיתית 
אבל אמשיך לחפש עד שאבין בסוף מה עצם קיומי 
כשאני מסמן במרקר מילים שונות 
אני מרגיש קצת כמו אלוהים 
מקשקש על כל הדף בצבע זוהר 
ולפעמים מסמן גם בין המלים 
אני מסומן - אבל אינני צבוע 
מסתמן גם כן שאני יודע לאהוב 
שנים מסתובב עם סימון אלוהי 
קו עבה, קו ארוך, קו זוהר, קו צהוב 
בפעם הבאה שתהיה איתי 
תשים לב לסימון ותיזכר 
שאלוהים סימן אותי 
בטוש מרקר צהוב זוהר
