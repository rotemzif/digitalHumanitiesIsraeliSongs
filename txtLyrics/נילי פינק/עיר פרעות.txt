במבצר הקר יש חור בדלת 
עכשיו הכל פרוץ 
מה בפנים בחוץ 
ואולי , 
כולם יסתכלו עלי 
הרבה אנשים בחדר 
אף אחד לא מכיר 
זו רק אני והעיר 
היא שלי עכשיו 
בנתיב מהיר חגורה ננעלת 
עכשיו הכל שביר 
והאור בהיר 
מסנוור, 
היא תלחש לי מילים, תעוור 
ותלחץ על הדק 
ואז תעלם 
תפער בי חור מדמם 
לא שלי עכשיו 
עיר פרעות 
תבנה לי חומות ושקר 
עכשיו הכל רטוב 
אויר וגוף 
תתעורר 
השקר חיוור 
החיוך נעלם ברגע 
והנה היא שוב 
עוקפת אותי בסיבוב 
היא שלי עכשיו
