עכשיו אתה כל-כך רחוק,
כמו לא היית לי מעולם.
רואה אותך הולך נמוג,
חוצה קווים של אופק, נעלם.
מוחק עקבות, נזהר,
ורץ לכבוש עוד מחר.
כבר לא אשאר, הכול נגמר,
אז אל תחזור, מאוחר.
הכול איתך היה מתוק,
עד שהתחילה השלכת.
הכול היה כל כך ירוק,
עד שהגיע זמן ללכת.
אחוז לי את היד
אחוז, אם לא, יאחז בה פחד.
עוד רגע יחד,
מה יעלה מה יוריד?
יוריד דמעות 'אל תלך לתמיד'.
הכול איתך היה מתוק,
עד שהתחילה השלכת.
הכול היה כל כך ירוק,
עד שהגיע זמן ללכת.
