אחמד בחור נחמד קפה שחור בוקר נעים
יוצא לו מן הכפר שדה והר כיון העיר
עולה לאוטובוס קו 830 
מחפש מקום לשבת בין המבטים.
הנוף מתחיל לזוז ומתחלף כל תחנה
ואחמד מתרגש חושש זאת פעם ראשונה
פתאום הכל עוצר התחנה האחרונה
בניינים מסביב אהלן תל אביב
בתוך העיר הולך מכל דבר קטן נפעם
בסוף הרחוב מוצא בית קפה הומה אדם
אחמד מתיישב במרכז העניינים
מזמין קפה שחור ברדיו מנגנים
פתאום......
נשמע פיצוץ מחריד שמעו בכל העיר
כוחות ההצלה נוסעים משם אבו כביר
קפה על הרצפה והכל מלא עשן
ואחמד לא נמצא יותר איתנו כאן
החמאס נטל אחריות על הפיגוע שהיה אחר הצהריים בתל אביב
ג'מיל אל עזיז היה המחבל שהתאבד
בפיגוע נהרגו חמישה אנשים 
ארבעה צעירים מתל אביב ששמם עוד לא פורסם 
וערבי ישראלי אחד, אחמד שמו
