עולה במשעולי ההר
צופה אל הכנרת
צרובה ממשבי מדבר
ומחמה בוערת
וזר קוצים לשערי
וגלימתי נשרכת
כמי הים הסוערים
אני אמשיך ללכת
שטופה ממפלי נהר
ומאימה נוטפת
ויחפה בשדות הבר
כאיילה נרדפת
וגלימתי קרועה מכבר
רגלי שרוטה מקלע
אך אם ליבי עלי נשבר
רוחי טבועה בסלע
אני צועדת ומועדת,
רוח בגבי תוסיף לנשוב -
עוד צועדת, עוד שורדת,
מלח את פני ישטוף -
ועוד הולכת ומושכת,
הרוח בי תומכת,
עוד הולכת, עוד מולכת
ערגה שאין לה סוף,
ערגה שאין לה חוף.
צועקת בשבילי עפר
קוראת שמך ברוח
וכמו ציפור בטירופה
לא יכולה לנוח
עוד זר קוצים בשערי
עוד גלימתי נשרכת
ואת חיי הבוערים
אני אמשיך ללכת
אני צועדת ומועדת,
רוח בגבי תוסיף לנשוב -
עוד צועדת, עוד שורדת,
מלח את פני ישטוף -
ועוד הולכת ומושכת,
הרוח בי תומכת,
עוד הולכת, עוד מולכת
ערגה שאין לה סוף,
ערגה שאין לה חוף.
אני צועדת ומועדת,
רוח בגבי תוסיף לנשוב -
עוד צועדת, עוד שורדת,
מלח את פני ישטוף -
ועוד הולכת ומושכת,
הרוח בי תומכת,
עוד הולכת, עוד מולכת
רוצה עוד לאהוב
רוצה לבוא אל חוף.
