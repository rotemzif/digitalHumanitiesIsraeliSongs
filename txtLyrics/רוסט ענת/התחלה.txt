ואולי אצא סוף סוף לדרך 
צעדיי, מהוססים, הם תחילתו של המסע. 
אם רק אזכור מה שלמדתי, ועם החיוך שלך- 
אז השביל ייפתח! 
ואולי אפרוש היום כנפיים, 
בוודאי הדרך לא תהיה תמיד קלה. 
אך אם אתן ללב מפתח, ועם חבר או שניים – 
אז השמש תזרח! 
הו, בואי, אני לך מחכה, 
קחי איתך כל מה שיש בך. 
הו, בואי, הדרך ארוכה, 
והעולם קורא לך! 
כן, העולם קורא לך! 
מצפון פתאום נושבת רוח, 
מגלה מה שידעתי כבר מזמן בתוך תוכי. 
האם אוכל כעת בלי פחד, לפקוח את עיניי, 
ולשמור על עצמי? 
הו, בואי, עם חלום במזוודה, 
קחי איתך כל מה שיש בך. 
הו, בואי, הן את כל כך קרובה, 
והעולם קורא לך! 
כן, העולם קורא לך!
