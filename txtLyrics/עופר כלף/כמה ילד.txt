לא היה  כמוני ילד מאושר
ילד עיר ילדון רחוב וילד כפר
קל כנפיים כפרפר עשוי לחופש
מנושק ומחובק רוקד ושר
לא היה תמים ממני למראה
כשהייתי בגינת ביתי דואה
ומצל האנשים כלל לא חששתי
לא הבחנתי איך בינם אני תועה
ילד מאושר
מרקד ושר
כמה ילד עוד בך נשאר
והנה הכל חלף הכל עבר
כמו ענן לבן בפאתי ההר
אך האם אי שם הרחק הרחק באופק
עוד רוקד אותו הילד וגם שר
ילד מאושר
מרקד ושר
כמה ילד עוד בך נשאר
בשדה פתוח באביב מואר
שם פרחתי לתומי כפרח בר
איך עם עפיפון לעננה נקשרתי
ילד קט מתוך ציור של רנואר
