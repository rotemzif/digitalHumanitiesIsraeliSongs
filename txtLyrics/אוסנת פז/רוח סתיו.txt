רוח סתיו חלפה נעלמה ואיננה
סחור רקדו עלים שנשרו ממרום.
פנסי הרחוב מאירים טרם ערב,
כי אספה חמה קרן אור וחום.
במשעול ההר
טף עולה בין ניר וכר
להשיג ענן נמהר 
בטרם בא מטר.
שועלון ילל יללה מנומנמת
עץ חרק ברוח, חרק וצרם.
ריצתה עצרה איילה משתוממת,
ועצים הרכינו שיבת ראשם.
במשעול ההר...
הרחוב נדם מנמנם ונרדם
ובחלונות אט כבו האורות.
עלעלים הניחו מרבד אדמדם
וקראה טיפה חרש סתיו נחתם.
במשעול ההר...
