בקשנו מכבר,
לשלום ירושלים,
ובאנו פתח שער הדמעות.
שם כל תרי עשר,
פרשו לנו כפיים,
ושחו כי שלום לה עד מאוד.
אז באנו לשאול,
לכבוד ירושלים,
מלאך צחור, בשער הפרחים.
כבוד לה גדול,
השיב לבן כנפיים,
ובשערנו שם זרים צחים.
שבעה שערים, 
שבעה שערים,
הדמע והאושר ואבני השקט.
שבעה שערים,
שבעה שערים,
הדמע והאושר והאור.
בשער יפו,
ילדה תכולת עיניים,
אמרה לנו כי רב האור בעיר.
הלכנו, אפוא,
מול תכלת השמיים,
אל שער שכם, במחולות ושיר.
יונים לבנות,
אל השירה הקשיבו
והמייתן הייתה כענבלים.
במבוא האשפות,
פרחי אביב הרהיבו,
ורוח דבש נשבה בין העלים.
שבעה שערים...
צנחן באדמון
ונהדר כתפיים,
במבוא האריות חייך דומם.
משער ציון,
פרשה ירושלים,
כנף תפילתה, על פני כל העולם.
שבעה שערים...
