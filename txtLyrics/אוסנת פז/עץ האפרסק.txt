אפרסק שנשרו עליו עם רוח עוברת
בגינתי, הרחק מכאן.
לעדי בת השש עיני ילדה וציירת
עם הצבעים ירדה לגן.
לחמה בשמים האדום
והתכלת לשחק רום
ענפים משתרגים בצבע חום
לירוק לא נשאר מאום.
כי עומד האפרסק בערומו
אין עלה לו
עד אם אביב יבוא כחוק.
אך עדי אין לה זמן
היא לאביב לא תמתין, לא
עץ היא צבעה ירוק.
אין זה סתיו, זה אביב שיד ילדה הביאתהו
רק במכחול שלחה ידה.
יהיה גם העץ בגן בסתיו ירקרק הוא
אם היא ציירת וילדה.
לחמה בשמים אדום
והתכלת לשחק רום
ענפים משתרגים בצבע חום
ועלים של ירוק עמום.
כי בשל האפרסק
עדי אליו כבר דוהרת
פרי צהבהב, מי לא יחמוד.
אך נגעה
ועליו נשרו עם רוח עוברת
ועמדן דמעות.
