יש לאורי עיניים צלולות וכחולות
לאורי עיניים צלולות.
וראשו תלתלים אפלים אפלים
והוא שר מול ביתי בלילות.
ואמא כועסת, אוי אמא כועסת,
ואמא בעצם צודקת
אז למה כל ערב בצל המרפסת
עם שמוליק אני מתנשקת?
יש לאורי בלורית נפלאה ופרועה,
בלורית נפלאה ופרועה.
ושבע בנות בשבעה חלונות
מתפקעות, מתפקעות מקנאה.
יש לאורי שלנו דודה עשירה,
לאורי דודה עשירה.
מבטו מתחטא וקולו מפתה,
ויש לו אפילו דירה.
ואמא כועסת, אוי, אמא כועסת,
הצדק איתה, כך אמרו לי.
כי אם כבר ממילא אני מתנשקת
אז למה זה דוקא עם שמוליק?
