בוקר של אביב צבט לי בלחיי
ופרע את שערי,
בשדרה שלי שרקו, שרקו אחרי
אולי אלף צפרים
וכל מי שפגשתי ברחוב
אמר לי בוקר טוב, בוקר טוב.
גשם קל שטף בבוקר את העיר
ונשאר בשלוליות.
כל ילדי הגן חזרו מן הטיול
עם פרגים וחרציות.
וכל מי שפגשתי ברחוב
אמר לי בוקר טוב, בוקר טוב.
האוויר חריף צלול ביום הזה,
והשוק מלא צבעים.
כל מבט מקרי בבוקר שכזה
מסתיים בנישואים.
וכל מי שפגשתי ברחוב
אמר לי בוקר טוב, בוקר טוב.
בוקר שכזה אפשר למצוא אולי
רק בשוק ובשירים.
בשדרה שלי צפצפו עלי
אולי אלף צפרים.
וכל מי שפגשתי ברחוב
אמר לי בוקר טוב, בוקר טוב.
