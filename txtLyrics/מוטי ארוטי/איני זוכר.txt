יושב לי על ספסל בעיר
כדון ג'ואן כבר לא צעיר
סמוק פנים כולי נרגש
לאף אחת כבר לא נדרש
יושב כותב המון שירים
על נעורי הסוערים
מול המחשב עם העכבר
הלב שלי נשבר...
רק אתמול חרטתי שיר
עם אולרי על עץ נשיר
הלב עם חץ תמיד נדקר
חפשי ומאושר.
רק אתמול חלמתי שיר
שאת כל ילדותי הכיר
לא אזכור היום מילה 
חלפו שבעים שנה.
רק במחשב הכל נשאר
בזה הגולם המוזר
ולצעיר היתרון
יכול הוא גם בזכרון 
כל יום בבקר השכמה
"מודה אני" - לי נחמה
שגם אתם אינכם זוכרים
מילים מילים מילים...
רק אתמול...
