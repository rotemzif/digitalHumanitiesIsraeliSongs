מלאך יעקב עטור כוכבים
בשביל החלב חי שמים
עובד ברקיע בין קוו לעבים 
תבל מתוקה לו כיין.
כלפיד מיתמר הוא עולה
וגולש כענן ברוח
עמוד האש מאיר כרועה
בכנפו יכסנו לנוח.
מאיר את היום בשלל גוונים
אורו כופל עד לא די לה
כשהוא מתנועע ברוח קדים
שומר אמונים יום ולילה.
כלפיד מיתמר אקרא הלל
והד קולי יאבד ברוח.
אין גבול לארצי, לארצי ישראל,
בכנפו המרוטה לי אשוח.
מלאך ישראל עטור מלחמות
בזבת חלב חיל שמים
אובד ברקיע עטור נשמות
ואותך לא מצאתי עדין...
