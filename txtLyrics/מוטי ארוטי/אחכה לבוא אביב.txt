אחכה לך, פרחנו יחד באביב. 
את הפרח, שנסגר וזה הכאיב. 
אחכה לך, בכרמים ובשדות 
שתהי פה לצידי 
זו אשר בקשה נפשי 
לעולם. 
אחכה לך, אור פנס ברחוב מאיר. 
אחכה לך, מהלך מקיר אל קיר. 
אחכה לך, אין תכלית לנדודי 
ובלב תקות כל חי 
מי יתן יומי יאיר 
מיסורי. 
דמעותינו, כעלים נשרו בסתיו. 
בא החורף, סגרירי קודר ועב 
בחדרינו רק אשנב בודד מאיר 
לא אוכל לרקוד לשיר 
מחכה לבוא אביב 
מחדש. 
אהבתינו תחזור ושוב תפרח 
ולבנו כמו פרח יפתח 
ופנינו אל האופק החדש 
עת אביב שירים נפרש 
יתנגן עוד בלבבי 
מחדש. 
אחכה לך...
