יום חדש על המדבר 
בן אדם עם הזריחה נודד ושר 
מרחוק שומע קול קורא 
את הגיטרה על גבו נושא 
והרוח מבשר 
במסע אל עצמך אל תישבר 
תחבק שמיים אל תיפול 
ותנדוד אל יום חדש כמו החול 
זהו שיר של נדודים שנוגע לי בלב 
מחפש ימים טובים לרפא את הכאב 
בן אדם עם כל הכוח 
קח תפילה עם אהבה 
עם חליל ועם גיטרה 
לחזק את הנשמה.. 
בין הדיונות החמות 
בין התקוות לבין החלומות 
מרחוק שומע קול קורא 
עולם יפה בדמיונו רואה 
ואז בצל כפות תמר 
מוצא שלווה מלהט המדבר 
במימי הנחל משתקף 
וממשיך עם החולות להסחף 
זהו שיר של נדודים שנוגע לי בלב 
מחפש ימים טובים לרפא את הכאב !
