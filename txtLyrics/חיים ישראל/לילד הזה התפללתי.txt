תן לי את השיר הזה במתנה 
שילווה אותי תמיד כמו תפילה, 
ומלב ללב תפרח המנגינה 
אשר מחלומות יפים עולה. 
תן את הדמעה שמעינך ירדה, 
אשמור אותה כאגל טל בנשמתי. 
בזריחה של יום חדש אלחש תודה 
לתקווה הזאת שמלווה אותי. 
תן לחוש באור שבקצה המנהרה, 
תן ברכה ליום שבו עמלתי, 
ואנא שמור לי על הילד מכל רע, 
כי לילד הזה התפללתי, 
כי לילד הזה התפללתי. 
תן את החיבוק שבזוית נגלה, 
אנצור אותו כעל בבת עיני, 
והוא יאיר כמו קרן אור באפלה, 
אקשור אותו על חוט שני, 
תן לי את היופי שחווינו זה עתה 
ולב רחב לקלוט את המראות 
לגעת באושר שבקצה העלטה, 
בברכה לקבל את הבאות. 
תן לחוש באור שבקצה המנהרה...
