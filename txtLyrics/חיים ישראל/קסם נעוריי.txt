רחוק רחוק אני נוסע
לקול צלילי פעמונים
רחוק אל נוף ילדות
אל המראות הישנים..
אל בית חם שכה אהבתי
ואל ריחות של יום חולין
הטעמים מהמטבח של אמא
ואבא שר בסילסולים..
ולא שכחתי ,מאין באתי
מתגעגע אל הבית שאהבתי
ולא שכחתי ,מאין באתי
זה גן העדן שאף פעם לא עזבתי
אח, קסם נעוריי ,כאן ביתי ושורשיי
ותמיד עוד חלמתי ,אחרי שעזבתי
לחזור אל נופי הילדות שאהבתי ועוד אני זוכר ...
רחוק רחוק אני נוסע
אל הבתים הישנים
הכל פשוט ואמיתי
שכנים של פעם בחיים
בערבים אז בגינה ישבנו
מול צלחות של גרעינים
אז רק טיפה אחת של אושר
בכל אדם עשתה פלאים.
