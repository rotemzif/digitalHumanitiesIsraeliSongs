את הבית את האם 
את האוהב והמרחם
את יד חמה בעת צרה 
את אם דואגת כשרה.
לך הדמעה ולך הצחוק
גם מקרוב גם מרחוק
עינך צופה על המשמר
את העתיד והעבר.
את התפילה וגם החן
את הציפור וגם הקן
אלפי שנים דורי דורות
נשאת את אש המדורות.
את כל הרוח הטובה 
את כל סמלי האהבה 
את אור הלילה והיום
את כאן הגשר לשלום.
בת ישראל בת אהובה
בת ישראל בת יהודה
אשת חייל לפאר
את מעיין ומי באר
אור השמש אור השמש והנר.
אחותי בת ישראל
בקולי לך אסלסל
את חומות ירושלים בת ישראל
אחותי בת ישראל
לך נשיר ונייחל
תבורכי מן השמיים בת ישראל.
