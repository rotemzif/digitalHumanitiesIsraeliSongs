אלוקיי, מחשבה טובה עמוק בלב רקמתי
לחבר לך מילים ומנגינה
אלוקיי, לא מעט שירים כתבתי ומחקתי
אנא שפתי תפתח לומר לך תודה
ואם תרחיב ליבי כמים הזורמים בתוך הים
ותפרוש ידי בכל קצוות עולם
איני מספיק לומר תודה
יתגדל ויתקדש, שמך לעולם מבורך
על נשמה ונשימה, על החיים במתנה
יתגדל ויתקדש, שמך לעולם מבורך
על יום נוסף, על יום חדש ועל השמש שתזרח
אלוקיי, איך הבדלת בין הארץ לשמים
ומחסום ציווית לגלי הים
אלוקיי, איך תיבלת במעט עפר ומים
ויצרת בטובך את האדם
אם תרחיב ליבי כמים הזורמים בתוך הים
ותפרוש ידי בכל קצוות עולם
איני מספיק לומר תודה
יתגדל ויתקדש...
אלוקיי, בקשה אחת בכל ליבי כאבתי
לא אמצא לה שום מרגוע או תרופה
אלוקיי, בקשה אחת בכל כוחי חפצתי
שיתגדל ויתקדש לעד שמך
ואם תרחיב ליבי כמים הזורמים בתוך הים
ותפרוש ידי בכל קצוות עולם
איני מספיק לומר תודה
יתגדל ויתקדש...
