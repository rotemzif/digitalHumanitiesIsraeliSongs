כן, יש עוד מה לספור
ויש לאן לחזור,
לבחור את הורוד
ולא את השחור.
לספור וּלספר
לרקוד וּלזמר -
על מה שיש עכשיו
ועוד יהיה יותר!
אפשר לספור את כל המשאלות 
החלומות, התוכניות, הכיסופים...
אפשר לספור את כל ההתחלות
ולא כל כך לספור את הסופים.
את הבתים אשר נבנים על הגבעה,
וכל התינוקות שנולדים,
והילדים והנכדים - שכן ירבו!
וכל הסבאים שחוגגים.
כן, יש עוד מה לספור...
לספור שדות של תירס וחיטה,
והגלבוע, ותבור ממול,
ימי זריעה, קציר וּנביטה,
ואת חגי תשרי ועד אלול.
כן, יש עוד מה לספור...
השורשים הִצמיחו צמרות,
והעבר שתול כאן לתמיד.
אפשר לספור גם כמה זכרונות -
אך בעיקר לספור את העתיד!
כן, יש עוד מה לספור...
