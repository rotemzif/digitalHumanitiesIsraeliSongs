השיר יכול למחול, להיות קולה של נחמה 
ואולי להמתיק ואולי להרגיע קולות של מלחמה. 
חופשי מכל כאב, תמיד זורם כמו נשימה 
מבקש לשמיים אבל שורשיו בתוך אמא אדמה. 
איך לפעמים לא קשה להגיע לרגש 
של האיש ששר ממש לידך, 
לא קשה להבחין בקול הבוקע 
ברגישות, בחסד, מתוך השמחה. 
וקול שנוגע תמיד הוא יודע 
מחפש את הטוב, תמיד אמיתי, 
והכי זה לשיר שוב בטרצה וקווינטה 
עם עוד שניים שרים עכשיו איתי. 
השיר יכול למחול, להיות קולה של נחמה 
ואולי להמתיק ואולי להרגיע קולות של מלחמה. 
חופשי מכל כאב, תמיד זורם כמו נשימה 
מבקש לשמיים אבל שורשיו בתוך אמא אדמה. 
החלונות נפתחים ושמיים בתכלת 
מאירים לי פנים, חוטים של תקווה 
נקשרים כמו זרים, אתה יודע, 
הרגשה אחרת ושמה אהבה. 
כמו חץ שפוגע תמיד הוא יודע 
משתקף ושומר את כל המראות 
שבכל נשמה שתיגע בחייך, 
כמו שירת הנשמות הטהורות. 
השיר יכול למחול, להיות קולה של נחמה 
ואולי להמתיק ואולי להרגיע קולות של מלחמה. 
חופשי מכל כאב, תמיד זורם כמו נשימה 
מבקש לשמיים אבל שורשיו בתוך אמא אדמה.
