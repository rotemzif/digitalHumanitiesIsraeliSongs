בא לו הלילה ומביא עמו צללים
שומעת שקט נדמו המילים
איך הלאות מתפשטת לי בגוף
אורות הכוכבים מטילים עלי כישוף
בא לו הלילה ומביא איתו שלווה
פושטת בגד שוקעת בכורסא
חושך מרגיע ועוטף אותי בחום
מכסה על השדים שפושטים בכל מקום
בא לו הלילה
שולח זרוע ומלטף אותי
ברכות מתפנקת
בא לו הלילה
ירח משגר לי קרן אור
האימה מתרחקת
הוא עלי ישמור
בא לו הלילה נושק לי בריסים
מסע העייפות קוטע ריגושים
אני כמעט נרדמת מנשקת לשלום
זיכרונות היום מתחלפים לי בחלום
