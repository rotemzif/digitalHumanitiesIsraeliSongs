עברנו על אותה מדרכה
אני לבדי והיא שם איתך
ניסית להסתיר את המבט הנבוך
אך אני כמו תמיד מסתכלת לתוך
חושבת האם זה בכלל אמיתי ושואלת
האם בלילות היא נושמת אותך מקרוב 
האם היא כמוני תצחק מבדיחה מקולקלת
וגם היא תבכה כשאתה תעזוב
כמו פעם , כשהיה לנו טוב
עכשיו לחלום גם היא יכולה
חצי המיטה שאהבתי שלה
אפילו אותה השמיכה
שהייתי מושכת ממך
אומרת חבל שאני לא טועה
הלוואי ואותה לא הייתי רואה
את זאת שלרגע הייתה
מאושרת
שמיים כחולים ואצלי מעונן
היא הולכת איתך ואני כאן נשארת
הזמנתי לי כוס תפוזים להמתיק את הרעל
בקיוסק הישן שבקצה הרחוב
כמו פעם, כשהיה לנו טוב
