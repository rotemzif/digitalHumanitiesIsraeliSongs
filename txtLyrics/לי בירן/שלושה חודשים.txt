"שלושה חודשים"
לפני שלושה חודשים לא היה לי כלום
ניסיתי כל מבוי שהיה סתום
עדיין לא מצאתי דבר.
ניסיתי בכל כוחי להאמין שזה לא הסוף ולהבין
שאת שם מסתובבת בלעדיי.
אין לי שום כיוון שאת לא כאן
אין פה שום כוכב שמצביע לאן
רק בחלומות עוד ניפגש
בינתיים אסתדר עם מה שיש.
חשבתי שידעתי כמעט הכל
טעיתי שוב טעיתי ובגדול
בשבילי זאת הפעם הראשונה.
חיכיתי לאהוב כל ימי חיי
חשבתי לוותר כבר אמרתי די
ומשהו בי לחש שזה כדאי.
ככה סתם פתאום נתקלתי בך
אין שום מקריות , גורל מוצלח
עוד לא מאמין שאת איתי
שוכבת ישנה כאן לידי.
