כתבתי לך מילים עם בוא הליל
ומנגינה יצאה לי מהלב 
רציתי להודות לך שנתת לי
את הכוח להשלים עם החסר
כשעצוב תמיד את מנחמת
ועל כתפך ראשי את מניחה
ובקולי מאבא מבקשת
שייתן לך אושר וברכה
אשא בקולי מילים וצלילים
בשבילך שיר תודה
ואם תצטרכי אם רק תבקשי
אתן לך את הנשמה
עברתי איתך ימים לא קלים
לילות ארוכים מחפשת את עצמי
ותמו מילים לספר איך אני
מודה לך שהיית שם בשבילי 
כתבתי לך מילים עם בוא הליל
ומנגינה יצאה לי מהלב
רציתי להודות לך שנתת לי
את הכוח להשלים עם החסר
אשא בקולי מילים וצלילים
בשבילך שיר תודה
ואם תצטרכי אם רק תבקשי
אתן לך את הנשמה
