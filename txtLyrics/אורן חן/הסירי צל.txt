הסירי צל מחי את דמעתך
ועננה כהה מעל ראשך
ושירי לנו חבקי אותנו
הנה איתך כולנו
על אחרון מיתרי אנגן לך
בניגון זר ושיר מן הבית
שאורו עוד מאיר את הדרך
בנתיב המובל אל ליבך
עוד נותרה בי תורה שלימדוני
עוד זוכר שבועה שנשבעתי
הנה שבתי אליך מולדת
לקיים בך את כל נדרי
הסירי צל...
מאיתך חלפה כבר השלכת
ואביב שוב מאיר את פנייך
לא נפנה לרחוק שוב ללכת
לעולם לא תהיי לבדך
צחקי אל תסתירי פנייך
והיכוני כי בא יום חגך
התקשטי ועדי עדייך
כי חלפו ועברו ימי אבלך
