כוכבים משקרים
בקריצה בלילות
מפיחים תקוות בלב
אוהבים.
כוכבים זולגים
ים של דמעות
מזכירים בעולם
ישנם כאבים.
מי המציא את הכאב
ומאין הוא בא
מי נתן לו רשות לבוא
לעולם
אל תהיי יפתי
כל כך עצובה
אלוהים אוהב
את כולם.
כוכבים נוצצים
בקריצה בלילות
מאירים זוהרים דרכים
חשוכות.
אל תזילי דמעה
אל תשבי לחכות
הדרכים ארוכות
מתפתלות.
מי המציא את הכאב...
כוכבים מחייכים
חיוך קצת מוזר
יש להם דרכים
לחייך.
העולם הוא יפה
לפעמים הוא אכזר
היופי נועד
בשבילך.
מי המציא את הכאב...
