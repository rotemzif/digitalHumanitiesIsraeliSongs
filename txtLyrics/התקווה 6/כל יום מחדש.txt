אני אפתח לך כל דלת ואנגן נגן נגן נגן לך איזה שיר 
אביא לך זר פרחים אני אתן אתן אתן אתן לך להוביל 
אלווה אותך הביתה ואמן אמן אמן אמן ואשאר 
אשאר איתך ללילה 
אצייר לך חיים טובים ואתעכב על דמותך 
בשלל צבעי זהר יפים אצבע את שיערך 
בציור יהיה נעים וקל להקשיב לצליל קולך 
וגם אני אהיה לי שם, מחזר אחר ליבך 
ומדי בוקר אגיש תה ופרי למיטתך 
אקנה לך ציפור שיר יפה שתשיר לך בחדרך 
וגם אם אצחיק אותך ואזכה בחיוכך 
אני אמשיך ואמשיך לנסות להרשים את ליבך 
אני אפתח לך כל דלת...
תמיד אודה בנימוס ואקרב את כיסאך 
אל שולחן ערוך יפה בתבשילים לטעמך 
וגם אם תגלי לי עד כמה אהבתך 
אני אמשיך ואמשיך לנסות למצוא חן לליבך 
ובזמן שנשב מחובקים בגינתך 
אצביע לעננים ואסמן את שמך 
וגם אם תאמרי לי שאת בטוחה איתי 
אני אמשיך ואמשיך לנסות למכור לך את ליבי 
אני אפתח לך כל דלת...
עולמך עולמי יהיה ועולמי עולמך 
מעולם לא נפלתי כך, מעולם לידיעתך 
גם אם שנים נגור יחד ואם עוד שנים נלך 
אני אמשיך ואמשיך לנסות לכבוש את ליבך 
כל יום מחדש...
