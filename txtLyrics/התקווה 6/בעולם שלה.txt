בעולם שלה אני עומד בפתח
שומר הסף רק שאיש לא ייפגע
ובעולם הזה אני נשאר לנצח
כך עם הביטחון שלה אני נרגע
היא שברירית וחשופה בחששות היא עטופה, 
היא נרגעת בשנייה מחיבוק  ולטיפה.
ואני שם לידה אוחז בידה
נשאר ערני לסימנים של מעידה
אהיה מקל ההליכה, אבן הפינה
אקשיב ואבין בדיוק כפי שמבינה
ומעונה לעונה בזהירות מתונה
נצעד בבטחה על הדרך הנכונה
פזמון: בעולם שלה..
היא שברירית וחשופה, היא משי וקטיפה
אם מישהו רק יעז אני מוכן למתקפה
לא תהיה כל מחילה לפולשים למחילה
שמיום ההתחלה את אהבתינו מכילה
ואם תרצה משענת או נפש מאוזנת
אדאג להגיש את כתפי לראשה
ואם תרצה לשבת או אוזן קשבת
אקשיב בסבלנות לכל רחשי לבה
פזמון: בעולם שלה..
