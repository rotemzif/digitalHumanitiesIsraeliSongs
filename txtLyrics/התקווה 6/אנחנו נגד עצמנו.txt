אנחנו נגד עצמנו. כל מילה מיותרת בינינו.
גשם סיכות מעלנו נוטף עלינו, נוטף עלינו.
אנחנו נגד עצמנו. מכוונים את הקנים על מטרות שעל גבנו. 
גשר פגום לרגלנו. מעשה ידנו, מעשה ידנו.
אין מאכל אשר אוכל עצמו, לא שורש שעוקר עצמו,
יש עם ויש תרבות אשר עושות זאת מצוין, 
מציאות הפכה תוצר כה מסחרי של האדם,
עד למצב בו הוא נמלט במטרה למצוא עניין,
נראה שלפעמים דמעה לא מתלווה לצער
כי למדנו שהאושר מטייל לו באי שם,
ברור לי שכולנו אחראים על היותנו
במן תוהו ובוהו נצחי ועל הטוב שיש בו גם!
כל פעם שנראה כי שב השקט בא אסון,
בכל זמן שקט פה בא אסון בא!
כל פעם שנראה כי בא השקט אסון בא,
אני באתי להסביר ת'סיבה:
ליברליזם- הולדת החירות שמשתכללת,
סוציאליזם- קולה של כלכלה שמקלקלת,
יוטיליזם- מי יגדיר את אופי התועלת?
זה מרגיזם שקטני תקוה עוסקים באלפיניזם!
ונדליזם - בין רוע לחורבן היא מסמלת
ת'פשיזם - המדינה לפי אזרח נכללת
אגואיזם - רוח מדריכה אל הגחלת,
גם צדיק הצדיקים אינו טלית שכולה תכלת!
אידיאולוגיה- האם שונה מאמונה?
האם מורה היא את הדרך הנגדית לנכונה?
טכנולוגיה - מחלה בהתפשטות, מדריכת המאה העשרים,
היא הקץ לאנושות.
אנחנו נגד עצמנו...
