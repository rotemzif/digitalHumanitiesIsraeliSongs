הלכתי לאיבוד בפרדסים של גן עדן 
לבדי עם המקל, התרמיל והשעון 
המון תקווה ושפע נחישות 
מתלוות אלי בדרך הקסומה הזו 
פגשתי את אדם ושוחחתי עם חווה 
לקחתי הדרכה מאיזה נחש רשע 
הוא כיבד אותי תפוח, הוא כיבד אותי עלים 
הורה לי לפנות אל סולם החיים.
שיחזיר אותי הביתה 
יחזיר אותי למקום הנכון 
יחזיר אותי אלייך 
רק איתך אני רוצה לישון.
BACK TO BASIC 
שלב אחר שלב במשנה זהירות 
מתחנה אחת אל מכשול נוסף 
הנחש אמר שהדרך ארוכה 
אני תלוי בעצמי ללא הפסקה 
צבעים מעלי ושחור מתחתי
הירידה היא תלולה כמדרון הר סיני 
נמשך ומתנגד לכל רצונותי
ויפלו אותי היישר לשגרת חיי.
שיחזיר אותי הביתה...
רוחות עזות מתחזקות ואני מועד 
לא מרים ידיים, לא מראה שאני מפחד 
הירח והכוכבים כבר אמרו שלום 
הברקים והגשם בהשתלבות של אש וחום 
הו לא! אני נמצא בגיהנום 
בגלל טעות קריטית של נחש רשע שכבר לא אפגוש לעולם 
ואז ההבנה פגעה בי בראש כמו אבן 
למה לחזור הביתה? כבר הייתי בגן עדן.
שיחזיר אותי הביתה 
יחזיר אותי למקום הנכון 
יחזיר אותי אלייך 
רק איתך אני רוצה לישון 
BACK TO BASIC
