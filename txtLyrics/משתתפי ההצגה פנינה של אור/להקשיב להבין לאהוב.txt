גם אם המצב בוער
שום דבר לא מסתדר
לא כדאי להאשים פה אחרים
אין שום טעם לקטר
את הכעס לעורר
כן כדאי שתאמינו, חברים.
רק תקשיבו ללבכם
ותראו שבזכותכם
הבחירה היא להבין ולאהוב.
אם תקשיבו ללבכם
אז יקשיבו גם לכם
ובמקום הרע תמיד יבוא הטוב
להקשיב, להבין, לאהוב
ובמקום הרע יבוא הטוב
כי לכל אחד פנינה
שקיבל במתנה
היא תאיר בחושך, תרפא כאב.
כי לכל אחד פנינה
מתחבאת לה בפינה
מתחבאת עמוק בתוך חדרי הלב.
להקשיב, להבין, לאהוב
ובמקום הרע יבוא הטוב
אם נדע להתבונן
את עצמנו לכוון
ונבחר תמיד בדרך הטובה
אם נדע להתבונן
יהפוך גם השכן
לאי מוקף בים של אהבה
להקשיב, להבין, לאהוב
ובמקום הרע יבוא הטוב
