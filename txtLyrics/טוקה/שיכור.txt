כשהוא הולך היא אומרת לו תחזור
אבל הוא כבר בסרט ישן על שיכור
שמסתובב ברחוב צועק על אנשים
הוא מקיא מתוכו את מר החיים
פעם היא הלכה הוא צעק לה לחזור
אל תוך מסך היא נבלעה, והוא הפך שיכור
שמסתובב ברחוב בוכה לאנשים
על אישה שהלכה ושאין אלוהים
עבור, אל תעצור, אל תחזור
אל תעצור
חלפו עשרים שנה והוא עוד מסתובב
ואת הזיכרון דחק לו הכאב
הסרט כבר מזמן נכנס לארכיון
והוא נותר בחוץ עם בקבוק ושיגעון
עבור, אל תעצור, אל תחזור
אל תעצור
