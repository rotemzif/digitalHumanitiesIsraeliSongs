רוח של ערבית גולשת מן ההר,
ועל העמק נטו הצללים.
בבגדים צחורים הטף על מדרכה
ומה יפו פי שבע השבילים.
שבת שלום, שבת שלום
שבת שלום ומבורך.
בחורשה עצים יניעו צמרות,
ואת הערב יחבקו בלאט.
והעדרים אשר במדרונות,
בצליל ענבל יקבילו פני שבת
שבת שלום, שבת שלום
שבת שלום ומבורך.
מן החלונות אורה ושיר בוקעים,
וברקיע שוב כוכב ניצת.
על השולחנות כבר יין בגביעים,
ובכל פה מזמור לבוא שבת.
שבת שלום, שבת שלום
שבת שלום ומבורך.
