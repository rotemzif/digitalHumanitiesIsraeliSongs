לא הרחק מכאן, אולי מעבר לפינה
ערב ערב מחכה עם הגיטרה
המשורר של האהבות הפורחות רק בשירים
המשורר של האהבות ושל כל זוגות האוהבים.
ערב ערב משורר הוא את האהבה
והלחן מתנגן משם והלאה
מעל גגות והמון אדם ברחובות המוארים
הוא מחפש מיתרים נמים שבלבבות האוהבים.
המיתר אילם הוא, הוא לא יתעורר
עד אשר יגע בו צליל מיתר אחר.
כך בעיר הולך סובב לו זה המשורר
מחפש הוא מיתרים שלא נדמו
והוא זוכר עוד ימים טובים, הימים העליזים
אז לשיריו עוד ענו בשיר כל הלבבות האוהבים.
עת עם ערב בלבבכם ישיר פתאום מיתר
והרטט כה מתוק ומשכר הוא
תנו לצלילים לחלום אתכם בעולם האגדה
האגדה של המשורר ושל כל שירי האהבה.
המיתר אילם הוא, הוא לא יתעורר
עד אשר יגע בו צליל מיתר אחר.
לא הרחק מכאן...
