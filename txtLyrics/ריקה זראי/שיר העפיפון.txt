כשכאן היו חולות גבעה ופרדסים
ורק הילדים של אז ידעו לצחוק
הייתי ילד כאותם הקונדסים
עשיתי עפיפון צבעים כחול אדום ירוק
אל תשאלוני למה אל תשאלו מתי
פשוט עשיתי עפיפון אחד ודי
ורוח של שקיעה נשבה לה טיק טיק טוק
הנפתי עפיפון לים אדום כחול ירוק
בעיר הזאת נבנו בתים כקוביות
כבישים צרים ולא היה מקום לצחוק
האנשים היו אז אפורים מאד
נקרע בעפיפון פתאום הצבע הירוק
אל תשאלוני למה אל תשאלו מתי
נקרע הצבע הירוק נקרע ודי
ורוח של שקיעה נשבה לה טיק טיק טוק
הנפתי עפיפון לים אדום כחול ירוק
בעיר הזאת היו ימים של מלחמה
יצאנו חמושים הרחק מגבול החול
חבר אחד נפל ולא אדע על מה
נשרף בעפיפון פתאום הצבע הכחול
אל תשאלוני למה אל תשאלו מתי
נקרע הצבע הכחול נקרע ודי
ורוח של שקיעה נשבה לה טיק טיק טוק
הנפתי עפיפון לים אדום כחול ירוק
לעיר חזרנו אז עשונו גיבורים
העיר היתה שונה בעיר היה כבר חוק
הרגשנו את עצמנו קצת מיותרים
בעפיפון הבטנו אז אדום כחול ירוק
אל תשאלונו למה למה הבטנו דום
בעפיפון נקרע הצבע האדום
ורוח של שקיעה כבר לא נשבה בצחוק
נפל העפיפון לים אדום כחול ירוק
