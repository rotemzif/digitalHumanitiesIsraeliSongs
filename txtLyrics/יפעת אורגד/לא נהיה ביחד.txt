אני רואה אותך, רואה אותי
ההחמצה בעינייך, גם בשלי
הכול היה יכול להיות אחר...
אנחנו לא נהיה, לא נהיה ביחד
אם לא הייתה לי משפחה,
כבר הייתי עושה מהלך לכיוונך,
הכול היה יכול להיות אחר,
הייתי שואלת לשמך דבר ראשון,
ואומרת שאתה מזכיר אותו מהתיכון,
ואז היינו מפתחים שיחה...
אבל אנחנו לא נהיה.. לא נהיה ביחד
היית מזמין אותי לצאת כל חמישי,
אני הייתי עומדת שעות מול הראי,
היינו שוכבים בלי הפסקה.
היינו שוכרים ביחד דירה,
במרכז תל-אביב עם נוף לשדרה,
קונים באיקאה ובונים את הכול לבד...
אבל אנחנו לא נהיה... לא נהיה ביחד
היינו נוסעים כל סופ"ש להורים,
מתחתנים ומגדלים ארבעה ילדים,
ואז היינו הולכים למסיבה...
ובמסיבה הייתי רואה מישהו רואה אותי,
עם החמצה בעיניו אבל גם בשלי,
וחושבת שהכול היה יכול להיות ממש אחר...
אבל אנחנו לא נהיה... לא נהיה ביחד...
