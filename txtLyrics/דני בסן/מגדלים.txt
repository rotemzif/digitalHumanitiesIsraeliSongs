על הבתים העמוסים יורד הלילה 
הילדים כבר רחוצים ומוכנים 
אני יורד אל השדרות וקצת עצוב לי 
איך צעדנו כאן ולא יצא מזה דבר 
במגדלים העצומים מעט חשוך 
ותמיד נדמה שלא גרים שם אנשים 
כי במסך עשן לא יספרו אותנו 
כי לא סגרנו את העסקה הנכונה 
והאמת שכבר הייתה צריכה להתפוצץ מזמן 
מחכה לרגע שבו לא תהיה מוכן 
מי ניצח , מי הפסיד ומי נשרף בדרך 
עכשיו אני בין הסלעים ובין המים 
חושב על כל מי שהגיע לשנות 
ואיך הכל כאילו שנשכח ברגע 
שהשקרן פתאום מחזיק את המושכות 
אז אתה תכתוב על אהבה ועל שלכת 
ואף מילה על אנשים מתפוררים 
כי במסך עשן לא יספרו את מי 
שלא חייך אל הפנים הנכונות 
והאמת שכבר הייתה צריכה להתפוצץ מזמן 
מחכה לרגע שבו לא תהיה מוכן 
מי ניצח ,מי הפסיד ומי נשרף בדרך
