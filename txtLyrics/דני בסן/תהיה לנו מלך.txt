תהיה לנו מלך
תבוא ותגיד לאן
הדרך מובילה
מן האפילה
מן הבהלה
תהיה לנו מלך
תבוא תוציא אותנו
מן המבוכה
קח אותי איתך
אנחנו לא בשבילך
תהיה לנו מלך
אנחנו כאלה
מן אזרחים
קטנים קטנים
בלי פנים
לגמרי מוזנחים
מלך הם צריכים
תהיה לנו מלך
תפרנו בשבילך
יופי של בגדים
אריגי כשדים
סיפורי בדים
כל חוט וכל תפר
ממש על פי הספר
שזור רקום תפור
עשוי ביד אומן
איך הוא מסוגנן
זה משי דמשק
עשית פה עסק
והצבעים אינם יורדים
זה צבע מלכותי
לא מלאכותי
צבע סמכותי
תהיה לנו מלך
תלבש את הבגדים
צא להמונים
שם הם ממתינים
לך בלי פנים
תהיה לנו מלך
תראה אף נער קט
כאן לא יפתח ת'פה
הם למדו יפה
לא לפתוח פה
