לגן הציבורי עושה דרכו עקלקלות
נבהל מפנסי מכונית אשר עברה
נחבא אל הכלים כך לילה בלילו
אל סימטאות האהבה האסורה
הוא ניתן לסחיטה
הפחד מרחף עליו
כל פעם שחולף הוא בסימטה
הוא ניתן לסחיטה
הפחד מרחף עליו
פוחד שיחשף, שיתגלה, פן יוודע
כל פעם שחולף הוא בסימטה
אדם שיש לו מעמד וגם עמדה
שבמשרד שורר כמו מלך בעמו
פוחד שיחשף, פוחד שיתגלה
פן יוודע ויאבד את עולמו
הוא ניתן לסחיטה...
הנה הנערים דקי הגב, אתה אוהב
כאן בני תשחורת שריריים לתאווה
בחשכה הם יחכו לך שתתקרב
הבהוב סיגריה באגרוף קמוץ נחבא
