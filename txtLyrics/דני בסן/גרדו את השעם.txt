ראיתי עיתונאי רוכב על גב ברווז
ומחפש סיפור בסרט מצוייר
כמו בזיקפה גדולה, צוואר העוף אחז
מן המקור דלפה כותרת למחר
גרדו גרדו גרדו את השעם אחי הדפוקים
יש הרבה פרסים בפקקים
מתקין התדמיות שוקד על מלאכתו
הוא משפץ אמת בצבע ובקו,
סיסמא קולעת יש, שמורה באמתחתו
מטליא מנהיג חשוב אשר נפלו פניו
גרדו את השעם...
בולעי צפרדעים יושבים במדרחוב
חושבים אם לא יועיל ודאי גם לא יזיק
לא מחכים לרע לא מצפים לטוב
נחים מן הקירקור בבטן, שמציק
גרדו את השעם אחי הדפוקים
יש הרבה פרסים בפקקים
נסו עוד פעם אספו בקבוקים
יש הרבה פרסים בפקקים
