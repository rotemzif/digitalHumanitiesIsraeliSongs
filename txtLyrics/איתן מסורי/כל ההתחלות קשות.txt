צעד בצעד
בדרך ליעד
ויש מכשולים די גבוהים.
שמש ורוח
ואין פנאי לנוח
ודאי זה בכלל לא נעים.
הרחק אל האופק
בהולם הדופק
כי זה מה שיש בחיים.
הבט קצת למעלה,
עוד צעד והלאה,
ימים נחמדים שם באים.
כל ההתחלות קשות
אבל אחר כך קל יותר.
כל ההתחלות קשות
אסור אף-פעם לוותר!
איך היא מסתכלת
בך ושואלת:
מדוע אתה כה עייף?!
והיא לא יודעת
כמה מייגעת
הדרך הזו עד כאב.
אבל כבר הגעת
למה שחלמת
אחרי מאמץ לא קטן.
כמעט שנפלת,
אבל התגברת.
מה טוב שהגעת לכאן!
כל ההתחלות קשות...
