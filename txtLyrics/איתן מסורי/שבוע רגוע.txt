היה לי שבוע רגוע.
היה לי שבוע שלו.
וככה יכולתי לנוח
וקצת לנקות את הלב.
ואיש לא הטריד
שלא כמו תמיד,
חשבתי פתאום: יש עתיד.
היא לא צלצלה
ולא שאלה,
הפעם היא לא קלקלה.
הוא עף, שבוע רגוע.
הוא עף, שבוע נעים.
כן עף, עף לו ברוח.
לו שב, הייתי עושה חיים.
כזה מין שבוע רגוע
קורה רק אחת בחיים.
ולו רק ישבנו קבוע...
ביקשתי והוא לא הסכים.
הבוס לא צעק,
עשן לא חנק,
בכביש לא היה לי שום פקק.
אמרתי: שלום.
הלוואי בכל יום.
חשבתי אולי זה חלום.
הוא עף...
היה לי שבוע רגוע.
היה לי שבוע נעים.
וככה יכולתי לנוח
וגם לעשות קצת חיים.
