מאז היום שבאת נפתח לי דף חדש.
מאז שאת הגעת, ימי בטעם דבש.
איני יכול לחשוב על רגע בלעדייך.
אני רוצה לכתוב כאן שיר תודה עלייך.
כי את, רק את השבת לי את האמונה.
מאז שבאת אני יודע אהבה.
זו את, רק את שמאירה לי את דרכי.
לאט-לאט שלבי ידך בכף ידי.
אולי זה קצת מוזר, עכשיו זה לא מובן
כיצד היה אפשר עד שהגעת לכאן.
הנה אני ואת, כמה טובים השניים.
ואנו גוף אחד ושוב בתום עיניים.
כי את...
ואז פתאום הלכת, הכל נגמר ודי.
כמו חלום עבר עוד פרק בחיי.
הדף הזה נתלש, אני כאן בלעדייך.
וזו סיבה מספיק טובה לשיר עלייך.
כי את, רק את השבת לי את האמונה.
מאז הלכת איני יודע אהבה.
זו את, רק את, אשר הארת לי את דרכי.
לאט-לאט דועך לו שיר אהבתי.
