הוא הרקיע שחקים וזרח ממרומים
הוא כבש לבבות כחלום
העולם לרגליו, העיניים אליו
הסתכל על הכל ממרום
הוא סבב וכבש עולמות
והכיר נערות עשרות
מבטים נסתרים לעברו נשלחו
וסודות על חייו נלחשו
אך עמוק בלבו הוא ידע יום יבוא
וידעך כוכבו לתמיד
לכוכב שכזה יש עבר והווה
אך סימן שאלה בעתיד
הוא היה האליל של נשים בכל גיל
אלפים נהרו לראותו
הוא בחן את כולם ממרומי העולם
כשליט הבוחן ממלכתו
תמונתו בכל יום בעיתון
במצעד הוא תמיד הראשון
כל גדולי החברה אז הפכו חבריו
ודלתות נפתחו בפניו
אך עמוק בלבו...
כך המשיך ועלה מפסגה אל פסגה
וזרח כוכבו והאיר
עד שבוקר אחד הוא שמע כי נולד
עוד כוכב כה מוכשר וצעיר
הצעיר אז כבש ועלה
והרקיע אל-על בסערה
ועטור תהילה את הכתר לקח
אז נפל הכוכב ודעך
כי עמוק בלבו...
