הימים שלי חולפים מהר מדי
ואני מרגיש שלא עשיתי די.
לו עצרתי רק לרגע את הזמן
אז הייתי עוד מספיק דבר קטן.
הימים שלי טסים במהירות
ואני צריך לנהוג בזהירות.
לו יכולתי להחזיר את הגלגל
אז היה ודאי נעים יותר וקל.
כמו כדור השלג במורד
כך גלגל הזמן ממשיך לדהור.
יום חדש נולד ומת מיד,
קח את השנים קצת לאחור.
הימים שלי גולשים בלי מעצור
ודומה שעוד מעט הזמן לסגור.
ואני מרגיש רצון למנוחה
אך עדיין מרובה המלאכה.
הימים שלי הולכים הם לפני
ואני חושב שלא הספקתי די.
וצריך עוד להמשיך את המירוץ.
עד מתי אפשר בקצב זה לרוץ?
כמו כדור השלג...
