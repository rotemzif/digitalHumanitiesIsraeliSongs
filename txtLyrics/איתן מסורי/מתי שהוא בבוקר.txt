מתי שהוא בבוקר ושמש בחלון,
מתי שהוא בבוקר לא יכולתי עוד לישון.
היה עדיין שקט, שלחתי את ידי.
היה עדיין שקט, לא היית כבר לידי.
ולא הרגשתי כלל מתי הלכת.
הייתי מנומנם, היה מוקדם
ולא שמעתי דלת שפתחת.
יצאת מבלי לומר מילת פרידה.
השמש מתגנבת לחלון.
הלילה כבר נמס ונעלם.
עכשיו איני יודע אם חלום
או זה היה ממש דבר קיים.
מתי שהוא...
עכשיו אני לאט-לאט נזכר:
הייתי קצת שתוי, היה יפה.
נתת לי להרגיש כזה מוזר.
אחר כך עוד שתינו כוס קפה.
אך לא נשארת אתי שאתעורר.
אולי שנאת את רגע הפרידה.
לאן אפשר בבוקר למהר.
כל כך רציתי להגיד: תודה.
מתי שהוא...
