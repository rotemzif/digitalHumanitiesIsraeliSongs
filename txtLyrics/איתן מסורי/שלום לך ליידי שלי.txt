שלום לך, ליידי שלי
אני כל כך בראש אחר, זה לא בשבילי
שלום ולא להתראות
אם תבקשי אותי אולי אבוא לראות
שלום לך, ליידי שלי
אני כל כך בראש אחר, זה לא בשבילי
שלום ולא להתראות
אם תבקשי יפה אולי אבוא לראות
אני סורג לי מנגינות בכל מיני צבעים
אך את חוצבת ארמונות בכל מיני שיאים
אני חובק אותך בכל הטונים הנמוכים
אך את חולמת happy end בכל החיוכים
אני שוקע ארוכות בים של הצלילים
אך את פורסת משאלות על חול ועל גלים
אני אלייך מדבר בטונים הגבוהים
אך את לא מסתפקת בחיוך של התווים
שלום לך, ליידי שלי...
אני את כל הסולמות אוהב, גם אם במול
אך את אוהבת לחשוב רק במפתח סול
אני מוסיף לציורים ירוק, צהוב, כחול
אך את אוהבת את כולם ורודים וזה הכל
אני לומד את הטיול לדרום אמריקה
אך את לומדת דווקא לטייל לאפריקה
עד שנחזור אני ואת מדרך ארוכה
אני שולח את השיר בצד נשיקה
שלום לך, ליידי שלי...
