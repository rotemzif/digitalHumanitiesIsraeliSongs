אני עובר על פני הזכרונות
ומדפדף בתוך אלבום תמונות.
החוויות שנית עולות.
אני זוכר: היו לילות.
אני חוזר עם כל הזכרונות.
היו שירים יפים ומנגינות.
היו בנות, היו בנים.
חיוך תמים על הפנים.
תמונות של זכרונות 
עולות מכל הכיוונים.
אני מביט לי בתמונות.
קשה לזכור את הפנים.
זה לא יחזור, זה לא יחזור,
מזמן חלפו אותן שנים.
תמונות של זכרונות
עולות מכל הכיוונים.
אני נודד על פני הזכרונות.
היו כאלה אהבות קטנות.
רונית שלי, לאן הלכת?
את נעורי איתך לקחת.
אני עובר תמונה אחר תמונה
ומחייך לראות את האופנה.
שיער ארוך וג'ינס ישן.
כל זה עבר מזמן, מזמן.
תמונות של זכרונות...
