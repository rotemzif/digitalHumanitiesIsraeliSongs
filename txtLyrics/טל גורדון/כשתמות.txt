כשתמות אני אתחיל להכיר אותך 
בלי פחד שתרצה להתקרב אלי. 
יהיו רגעים שבהם אני אוהב אותך, 
אולי אני אבכה. 
תמונות ילדות מידי פעם יחזרו אלי 
ולא רק התמונות הרעות. 
אני אוכל כבר לספר עליך משהו טוב, 
ואני לא אתגעגע. 
אני אפתח את הספרים שקנית לי, 
שירים שקראת לי לפני שידעתי לדבר, 
ואקריא אותם לילד שיהיה לי 
וכשהוא יגדל אני אדע שהוא זוכר. 
כשתמות אני אוכל לחבק אותך 
ולבכות על מה שלא יכול היה להיות, 
ולהצליח סוף סוף לקבל אותך 
כמו שאתה, בלי טענות. 
ואולי אני אקרא שירים שכתבת לי 
בלי החיוך הציני ששמור לי בשבילך 
ואז אני אהיה עצובה 
ושוב אעיז להרגיש אליך אהבה. 
אני אפתח את הספרים שקנית לי,.. 
כשתמות אני אתחיל להכיר אותך...
