מול כוכבים שמסתכלים ראשך מונח עלי,
מול כוכבים שמסתכלים ליבך נפתח אלי.
אני ואת גוף אחד בורחים שוב בחשאי,
לך איש אחר ולי אישה, נמשיך כך עד מתי?
מול כוכבים ליבי זועק חבק אותי חזק,
מול כוכבים ליבי חושק אהוב אותי לעד,
ולא נחשוב על המחר נחיה רק את היום,
נשכח את כל מה שמותר נאהב כמו בחלום.
אלוהים מה יהיה הכאב כל יום גדל?
אלוהים מה יהיה בליבי אני שואל?
נפגשים בחצות לא יודעים מה לעשות,
אוהבים, לא חושבים ושומרים הכל בסוד.
והדמעות שמתפרצות אומרות כמעט הכל,
לך אישה ולי יש איש, כך עד מתי נסבול?
אני ואת מאוהבים ונסחפים לאט,
אני ואת שוב מתקרבים אך מרגישים לבד.
ליבי שלך אבל גופי הוא גםשל איש אחר,
אני איתך אך על ביתי קשה לי לוותר.
זאת אהבה ללא תקווה, ומה יהיה הסוף?
נשקי אותי חבקי אותי כדי שאפסיק לחשוב.
אלוהים מה יהיה הכאב כל יום גדל?...
