עכשיו אתה בבית, עכשיו אתה שם
הילדים קופצים עליך, הם הכי יפים בעולם
אתה נמס, פורש ידיים, אתה מאושר ממש
ועוד מעט תקרא סיפור מהספר החדש.
איש משפחה למופת אתה, אבא מושלם
בסוף אתה תמיד חוזר, לא עוזב לעולם
בכל פעם שנוסע, לא שוכח מתנות לכולם
ועכשיו אתה בבית, עכשיו אתה שם.
ואני שותפה סמויה
אני בצל כשעולה האור
אני ילדה עדה אילמת
שנשארת מאחור.
לבד על הגג - שבתות וחגים
לבד על הגג - שבתות וחגים
ותתפלאי לדעת אני מכירה אותך
אני יודעת בדיוק איפה כל דבר מונח
ואולי את כבר יודעת אולי שמעת את שמי
או ישנה לך שם בשקט לא חושדת בקיומי.
אבל אני תמיד אתכם,
רואה אתכם ואיני נראית
כשאתה שם, מה נשאר לך
ממני כעת?
לבד על הגג...
אתה יודע איך הרגשתי
כשראיתי אתכם ברחוב לא מזמן
הייתי בסדר, לא הראיתי שום סימן
אבל בלילה איך בכיתי
איך הרטבתי את הכר
למה אני מתאהבת תמיד במה שאי אפשר.
לבד על הגג...
עכשיו אתה בבית, עכשיו אתה שם.
