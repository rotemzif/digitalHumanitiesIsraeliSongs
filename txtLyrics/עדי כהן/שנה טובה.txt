חדש עלי את השנה 
הבא תקווה חדשה
מנגינה מרגיעה ובשורה טובה
מלא את לבי בקדושה
לכי לשלום שנה נושנה
היה לך ולנו לא קל
ועכשיו זמן אחר ותפילה קטנה
השקיפי עלינו מעל
הביטי פיקחי את עינייך, שנה
גם אני מתחדשת איתך
עיטפיני, חבקיני כמו מתנה
וכל שיהיה ‟ הוא שלך
שנה מתוקה כמו דבש, כמו הטל
על לחייך הסמוקה, הנבוכה
ברכות, חיוכים ושפע מזל
שתמיד נהיה בשמחה
חדש עלי את השנה 
הבא תקווה חדשה
מנגינה מרגיעה ובשורה טובה
מלא את ליבי בקדושה
