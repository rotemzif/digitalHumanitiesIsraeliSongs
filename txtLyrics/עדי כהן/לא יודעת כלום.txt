אתה אומר שזו רק תקופה וזה יעבור 
לא משתף אותי בכלום בלבך יש מעצור
אני לא יודעת מה עובר עכשיו עליך 
ואם אני עוד בחייך 
אז... אני לא יודעת כלום
זה לא עניין שתגיד שאני צודקת
כשאתה שותק אני בבדידותי נחנקת
אני לא יודעת מהם פשר מעשיך
ואם אני עוד בחייך אז... אני לא יודעת כלום
אני לא יודעת מה אתה חושב עלי
האם אני לנצח או שרק כדרך אגב
אתה לוקח מתוכי את  השקט הפנימי 
משאיר אותי סוערת ו....
אני לא יודעת כלום עכשיו 
היו ימים בהם תשוקה אחזה בנינו
כשהבטנו זה בזו ראינו את עצמנו
עכשיו אתה אפילו לא מביט בי בעינך
ואני עוד בחייך
ואני לא יודעת כלום
רוצה שוב להרגיש כמו בפעם הראשונה 
חשבתי שאתה התחנה האחרונה
הייתי מוכנה ללכת שבי אחריך 
עכשיו הולכת מפניך 
כי אני לא יודעת כלום
אני לא יודעת...
אני לא יודעת כלום עכשיו...
