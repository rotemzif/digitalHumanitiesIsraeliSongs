מה יפים לילות הקיץ
מה קשים ימי השמש
אבודה אני עוברת
בין היום לבין הליל.
בין ריקוד לפיק ברכים
בין הקצף והמים
מחפשת מסונוורת
רגע אור ורגע צל.
בין ערביים, בין ערביים
קח אותי בשתי ידיים
כמו שפתיים אל המים
בציה החרבה,
בין ערביים, בין ערביים
קח אותי בשתי ידיים
כי אני צמאה למים
הגנובים, לאהבה.
מה יפה הוא אור השחר
מה ענוג נמוג החושך
עת העצב כמו האושר
מבקש מקום בלב.
ואני לאט נפתחת
מושיטה להם ידיים
אהבה, אפילו שתיים
לא ירתיעו שום אוהב.
בין ערביים...
מבקשת את הקיץ
ובורחת אל החורף
ונישאת במערבולת
בין הטוב לטוב יותר
מבקשת את הקיץ
אך תמיד באמצע יולי
מחכה שיקראו לי
פתח למקום אחר.
