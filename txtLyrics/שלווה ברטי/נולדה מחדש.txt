ראה, היא נולדה מחדש,
מרחבים היא יוצאת לגמוע.
לזרוח עם שמש הדבש,
לחיות, לראות, לשמוע.
מבקשת לדהור מרחקים.
מבקשת דמעה וצחוקים.
מבקשת עם אור,
להשכים ולבלוע שדות, 
בלי לשבוע.
היא נולדה מחדש,
היא נולדה מחדש.
מי היה מאמין,
שנולדה מחדש.
איך עלתה כפורחת,
כפרח על דש.
מי היה מאמין,
שנולדה מחדש.
ראה, היא נולדה מחדש,
אורנים היא יוצאת לטעת.
בלב מתעורר ונרגש,
לחוש בדברים ולגעת.
מלטפת ראשי ילדים.
היא אוספת גורי מחמדים.
מגלפת מטה נדודים.
היא הולכת אל אן,
אין לדעת.
היא נולדה מחדש...
