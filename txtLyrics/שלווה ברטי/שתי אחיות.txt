שתי אחיות לי יפות כחמה
ואני לבנה כירח
שתי אחיות לי תמימה ותמה
ואני חצופה להרע.
אני הרעה, אני הנוראה
כלבים את קולם אז ישמיעו
כי אני הרעה, אני הנוראה
הקוץ בשושן - אני הוא.
שתי אחיות לי אחת אל הגן
ירדה לה עם עלם גבוה
ומי זה ילל אחריה כתן
ומי זה צחק כצבוע?
אני הרעה..
שתי אחיות לי, שניה רדתה
עם גבר ירדה לה לשוח
ומי זה תפס שולי שמלתה?
שושן או דרדר, או הרוח?
אני הרעה...
שתי אחיות לי בלילה הקר
שתיהן התארסו מרוב פחד
מי משוטטת לבד בגנים?
כולה עזובה ונשכחת?
אני הרעה...
