עוד מילה לאהבה,
עוד מילה לאהבה – 
שוב בנשמה
קול התור נשמע
ושוב עת לאהבה.
עוד מצווה: האהבה,
עוד תקווה: האהבה.
אם לכל אחד אהבה בצד,
יש עתיד לאהבה.
אהבה - כהפתעה גנוזה,
אהבה – כמגיפה זריזה,
אהבה – צמודה כמזוזה,
אהבה – בכל זאת מעיזה.
אהבה – לא ארץ, לא גבולות,
אהבה – על דרך הגלולות,
אהבה – גם בלי הבדל קטן,
אהבה - דוד ויונתן.
שירו לה עוד שיר נמרץ,
האירו בה עד שֶתֶּחְפַּץ,
אָהֲבוּ כמותכם
גם את רעכם
עם טיפה של מאמץ.
הַתִּירוּ לה לשבור שביתה,    
הַכִּירוּ בה עד יום מותה.
נְהָרות גדולים
וְהָמוֹן גלים
לא יוכלו לכבותה.
אהבה – כהפתעה גנוזה . . .
