ומה שעוד נותר בך זה נוחם,
הן זוהי מידת הרחמים
וזה דבר שהוא שלך, כמוך,
איתך עד אחרית כל הימים.
ויש בך דמעה גדולה כפלג,
נובעת כחולה ועגולה
ויש בך ריגשה גדולה של ילד, 
עולה בך פתאום מן המצולה.
מידת הרחמים שאין כמותה,
ראיתי את חייה ומותה,
מידת הרחמים שאין כמותה,
היא כל מה שאני, כל שאתה.
ויש בך מן יללה כבכי:
אפרוח וגור וגם גוזל,
דומעים בך מאפילה, מדחי,
כיבבה של ילד ועולל.
אך יש בך מן לטיפה פוצעת,
חובקת היא אישה, ככלי תמים:
ביד רכה היא כמו קטיפה נוגעת, 
ביד קשה שאין בה רחמים.
מידת הרחמים שאין כמותה...
