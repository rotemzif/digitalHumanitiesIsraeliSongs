אל תבטיח לי דבר
שלא תוכל לקיים.
אל תבנה לי מגדלים
שלא תוכל להקים.
אל תצבע לי בורוד
כשלא תוכל לצייר.
תהיה אתה כמו שאתה
אני לא צריכה יותר.
כמו שאתה יודע
כמו שאתה נוגע
כמו שאתה פוגע
כשאתה אוהב.
אל תפיח בי תקוות
שלא תוכל להגשים
אל תמכור לי אשליות
כשלא צריך להרשים.
אל תקנה לי מתנות
גם כשהכסף חסר.
תהיה אתה כמו שאתה
אני לא צריכה יותר.
כמו שאתה יודע...
אל תבטיח אי בודד
כי כולם כבר תפוסים.
אל תהיה קוסם
כי בעולם הזה אין ניסים.
אל תוסיף מילים
שלא אתפוס אותך משקר
תהיה אתה כמו שאתה
אני לא צריכה יותר.
כמו שאתה יודע...
