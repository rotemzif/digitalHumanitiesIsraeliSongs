רוברטו, אתה נמצא רחוק מכאן ולא שומע,
אינך רואה, אינך מרגיש ולא יודע
שהכאב אותי חונק, אותי פוצע.
רוברטו, מהכוסית שבידי אני גומעת,
מי זו הדמות שבתוכה אני יודעת,
זו רק דמותה של אהבה שכבר גוועת.
אנא רוברטו, שוב מהר אלי
בטרם לילה יכסה ימי.
כאן אין לי גבר שישמור עלי,
יסגור לנצח את עיני.
אנא רוברטו, עוד אני שלך,
אני שומרת את עצמי לך.
אני זוכרת את מגע ידך,
רוצה עוד פעם את כולך.
רוברטו, רק עור קמוט, מבט שמוט אתה השארת,
את נעורי, את כל אוני אתה לקחת,
חפרת בי אלפי בורות ואז הלכת.
רוברטו, בתוך ורידי נגמר הדם ויש רק מים
ואין כאן איש אשר ישלח אלי ידיים
וזה מזמן כבה האור שבעיניים.
אנא, רוברטו...
