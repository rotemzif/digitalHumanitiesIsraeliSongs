אתה אמרת לי, אתה הבטחת לי,
האהבה שלנו מנצחת.
אתה נשבעת לי, ונדרת לי,
תמיד אהובתי, נחיה ביחד.
זיכרון ישן, ועמוד עשן,
הבדידות עולה ומתגברת.
ומתוך האש, אשוב ואבקש,
זו דרכה של אהבה בוערת.
ציפורים עפות אל אופק לא ידוע,
אהבות שבות לכאן בסתיו.
אתה הבטחת לי, אתה נשבעת לי,
שלנצח רק אותי תאהב.
אתה אמרת לי, אתה חמקת לי,
אהבתך נגוזה עם הרוח.
אתה הלכת לי, אבל השארת לי,
בעליית הגג חלון פתוח.
ציפורים עפות אל אופק לא ידוע...
אתה הלכת לי בשדות צרים,
הפרחים קמלו להם בשקט.
ובלילות לבד בלילות קרים,
גופי עוד מצפה לך ברטט.
זיכרון ישן, ועמוד עשן,
הבדידות עולה ומתגברת.
ומתוך האש, אשוב ואבקש,
זו דרכה של אהבה בוערת.
ציפורים עפות אל אופק לא ידוע...
