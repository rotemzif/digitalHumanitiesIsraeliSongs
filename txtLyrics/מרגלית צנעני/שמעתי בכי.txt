מרחוק שמעתי בכי,
אחי אחי האם תדע
מאין בא, הגיע הנה.
לא חדל ביום בלילה,
אחי אחי ובביתי,
החריד שנתי, לא סר ממנה.
מתוך בדידות, מתוך שממה,
מרעב או מצמא.
בגינה, בכל פינה הוא,
אבי, אבי האם היה זה
קול חיה או קול של ילד.
בגגות דבק הבכי,
אמי, אמי, אמרי לי מי,
אמרי לי מי בוכה בדלת.
מתוך כאב, מתוך צמא,
ואימת המלחמה.
מרחוק שמעתי בכי,
שחזר ושב, סבב
במערב, העולם חרב.
מתוך עימות ואלימות,
מרחוק שמעתי בכי,
האם הלך אולי לכאן נשלח,
מן המזרח.
מתוך יתמות, סירוב למות.
מרחוק שמעתי בכי,
אחי, אחי האם זה סב,
האם זה אב, או בן יחיד הוא.
ונישא הקול ברוח,
אחי, אחי האם כוון האם הובן,
ימים יגידו.
מתוך כאב, מתוך צינה,
ואימת המלחמה.
