כשהסתכלתי לתוך עיניך
פתאום ראיתי תהום עמוקה
מי שיושבת עכשיו על ברכיך
זו אחותנו - השתיקה
חיוך קטן מרוח על פניה
אצבעותיה משחקות בשערך
היא קושרת את לבך בשקריה
זו אחותנו - השתיקה
מול התהום בעיניך
אני כל כך קטנה
מול תהום השתיקה
כמו עיוור אתה הולך בעקבותיה
כמו טיפש אתה בונה את החומה
כשהסתכלתי לתוך עיניך
פתאום הרגשתי את הרוח הקרה
ראיתי איך אתה הולך ומשתגע
ראיתי איך אתה טובע בתוכה
כשהסתכלתי לתוך עיניך
פתאום ראיתי את השקר הגדול
ראיתי איך אתה כבר לא נוגע
ואיך אני נשברת כמו גבעול.
