כאן בקפה אלהמברה
האוויר עומד והראש סחרחר
כן בקפה אלהמברה
לא רוצים לחשוב מה יהיה מחר
כל הפנים עיניים
כל המיתרים מתוחים מאוד
כאן אהבה ומוות
מתחלקים כל עוד ממשיכים לרקוד
זה עשוי מריח בושם
ונקישות של עקבים
מצפיפות ומפנטזיות
וצבעים עזים, עזים
זה עשוי מציפורניים
עייפות ואלכוהול
רק אותך אני אוהבת
בלעדיך שוב אפול
כאן בקפה אלהמברה
הרעב גדול, החדווה פרועה
יד ענוגה שולחת
את סוסי הפרא שלה קמעה
הוי, מנגינה רותחת
הוא מוכרח לבוא הוא הבטיח לי
כאן בקפה אלהמברה
זה השיר שלנו, והוא שלי
זה עשוי מריח בושם...
