כמו עופות קסומים
אתן אלי דואות
שירכן נושא את נפש היבשת
ומגורנכן נובע בלוז אפוף דמעות
של אנשים בכל צבעי הקשת
נסיכות שחורות
אני תמיד קוראת לכן
קולכן צורב אותי
מלב ועד המוח
נסיכות שרות
הגוף שלי רועד איתכן
אתן לי האוויר
האור וגם הכח
בונות ארמון קסמים
בלב שכונות דלות
דולות פנינים מהררי הרפש
אני שומעת וצוללת צוללת בקולות
ומחבקת את ציפור הנפש
נסיכות שחורות...
שרות על אהבה
נוגעות באהבה
בכאבי על נשמה נדחת
הקצב בדמכן בוער כלהבה
מדליק בי אש נפשי עכשיו פורחת
נסיכות שחורות...
