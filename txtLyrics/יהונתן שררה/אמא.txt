ישנם ימים הכל נראה בסדר
אבל בפנים הלב עוד מתפרץ
ואת אינך. תמונה על קיר בחדר
חלום שהתנפץ
ולפעמים זה מנחם אני יודע
השארת בי זכרונות בלב ולא מעט
ובחלום שלי אני אתגעגע
ואלטף אותך לאט לאט
סלחי לי אמא על כל הדמעות
האם את יודעת איך בא לי לצעוק איי איי איי
תגידי אמא תרשי לי לבכות
האם את גאה בי
האם את רואה אותי פה. 
ואת תמיד
כמו צל איתי הולכת
תראי אותי
גדלתי עם הזמן
גם העצים זוכרים אותך עוברת
ומחכים לך גם. 
ושוב זוכר אותך
בוכה ומתפללת
וכשהיה צריך היית שם בשבילי
אם רק הייתה לי הזדמנות אחת נוספת
שאדבר איתך ותעני.
