ניקח לעצמנו פסק זמן ולא ניבהל
נקבור את הכעס במקום רחוק מהלב
בינתיים הרוך שבנו יגדל ויתעצם
לשוב לאהוב אותנו
זה חשוב יותר מכל דבר אחר
היינו שניים אתה ואני
ואיך תוכל על כל זה לוותר
אל השמיים אושיט את ידי
ואבקש שתשוב אליי
תמונות מלפני שלוש שנים חוזרות אלי
נזכרת איך כל מבט קטן
היה עולם שלם בעיני
רוצה לשחזר כמעט כל דבר שהיית בו
לטבול את הרגליים בשלולית גדולה של הגשם הראשון
היינו שניים...
