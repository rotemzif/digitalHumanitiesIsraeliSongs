"אבא כן אבא, אמור לי אמור, 
לבתך היפה היחידה
האם פשעתי, עשקתי, חטאתי חטוא 
שאותי תעלה לעולה?"
"אבא כן אבא, אהוב לי מכל 
לא אפר נדרך הנורא
את עצמי כן אתן בידי כל יכול
והקרב אותי לעולה"
"אבא כן אבא, יקר לי יקר, 
לבתך בקשה אחרונה
לנדוד בין שדות החיטה והבר, 
פרידה מחיי, אומללה" 
"אבא כן אבא, אמור לי אמור 
מדוע יחפוץ אדוני 
ליטול את חיי בטרם אדע, 
אהבה שתסעיר את חיי?"
"אבא כן אבא, אהוב לי אהוב 
נשיקה, חיבוק ודמעה
הלכתי לנדוד ושוב לא אחזור 
לראות זריחה ושקיעה" 
"בצרור לבבך נצור נשמתי 
זכה, ברה ובתולה 
וטל השמים ולובן גלים 
יבכו על מותי הנורא"
