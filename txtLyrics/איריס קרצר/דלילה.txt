אבני ברד, כותלי דגון ושבר 
קריאות אימה, צווחות הגוססים, 
רק עוד שניה, מבט לפני הקבר, 
אהוב ליבי, פרידה ללא מילים. 
אהוב ליבי, שנוא עמי ופלשת
גוף כפלדה, ארי באריות, 
ולב אוהב, שכור אכול מחשק, 
עז כנמר, שוחר קרבות. 
בסופה של אהבה אותי עטפת, 
להט לילות של בושם וענוגים, 
אני דלילה, שמשון, אשר אהבת, 
אני דלילה, בגידה ויסורים. 
רק עוד מילה לפני שאל שמים, 
יביא הקץ לכובד נשמתי, 
תודה על כל שניה, תודה כפליים, 
על שרוצצת היום את גולגלתי. 
על שפדית גופי מאש הזעם, 
שבערה כשאול אל תוך נפשי, 
על הבגידה חרון, אימה ורעם 
אהבתי ופלשת בני שבטי. 
בסופה של אהבה אותי עטפת...
