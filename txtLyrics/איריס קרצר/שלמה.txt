אני שלמה, חכם מכל הטבע 
אני שלמה, חכם מכל הנבראים, 
שפת סתרים לי עם דבורים וצפע, 
אך כל יומי, הוא אך ורק נשים. 
יפות נאות מכל קצוות החלד
רק אלף זווגים זווג לי אלוהים 
איני פנוי לשום דיון ממשלת
כי כל יומי הוא אך ורק נשים. 
שלוש ארבע נשים עם שמש, בוקר, 
וענוגי בשרים עד רדת חשיכה, 
כולי תשישות, העונג הוא ביוקר, 
והנה היא הגיעה, מלכת שבא. 
אתמול תקפה אותי מלכת מצרים, 
שחודשיים זנח זנחתי מיטתה, 
שלשום כמעט נאנסתי בין ערביים, 
והנה היא הגיעה, מלכת שבא. 
אני שלמה חכם מכל הטבע, 
אני שלמה חכם מכל הנבראיים, 
שפת סתרים לי, עם דבורים וצפע, 
אך מה עושים עם אלף הנשים?
כשור הבר בין הפרות ברפת, 
בשיא אוני ניהלתי ממלכה
מיטה אחרי מיטה בלי רגע שקט, 
והנה היא הגיעה מלכת שבא. 
בבוא היום אנוח לי בקבר
שלו, נינוח, בודד בלי שום אישה
וחבר מקוננות יספיד באבל, 
כמה קשה עמלתי עבור המדינה...
