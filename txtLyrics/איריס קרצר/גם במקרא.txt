הן אוהבות וזועמות ומקנאות ומתייפות 
הן כה יפות כה נשיות 
גם במקרא 
הן לוהטות ומפתות ומרכלות עם השכנות, 
ומגדלות הילדים וגם קונות התכשיטים 
גם במקרא. 
מאז חווה והנחש ויעקב בירח דבש, 
הן נרגשות ועצובות ומחייכות ועדינות, 
והן הולכות למספרה לשמוע....מה חדש 
כאן בסביבה 
גם במקרא... 
ואם צריך יתד בראש, 
או לפתות אחשוורוש, 
וכשהאיש במילואים, 
לרחוץ ערום על גג בתים, 
רק במקרא...
רחל חווה והנחש, 
דלילה הכניעה הברנש, 
ובת שבע בתרועה, 
שכבה... וגם הפכה מלכה... 
גם במקרא... 
מאז חווה והנחש ויעקב בירח דבש, 
הן נרגשות ועצובות ומחייכות ועדינות, 
והן הולכות למספרה לשמוע... מה חדש 
כאן בסביבה 
גם במקרא... 
הן כה יפות וכה גדולות
וכה קטנות וכה חטובות 
ועליזות ומתייפחות
והן יפות ומסתפרות
והן תמיד תמיד נאות
וגם תמיד תמיד צודקות, 
גם במקרא... 
גם במקרא...
