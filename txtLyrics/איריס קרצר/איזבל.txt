בעוד שעה הכל יהיה אחרת
בעוד שעה יגיעו המורדים,
ואותי איזבל בת בתו של מלך
אותי השלך ישליכו לכלבים. 
בעוד שעה נצחת אליהו
קדרות הדת תשוב כאן שוב לשלוט
בשם הדת מותר לרדוף לרצוח, 
הן אצלכם הכל זה רק מצוות. 
בעוד דקה אשים לי פוח בעפפיים
ולארגמן אחליף לי השמלה
לבל יראו רוצחי צרי העין
בת מלך צידונים ברגע חרדה. 
בעוד שעה העם מוכה האלם
שוב ישלט בכת של קנאים
ואל קודר קנאי בשם שמיים
יגבר על פולחן עליז של פסלונים. 
ונהר דם ישפך בשם אלוה
בשם הדת, בשם קודשי אומה
אולם הדם ישוב בכם לפגוע
פי אלף מונים ורק בכם אשמה. 
בעוד שעה הכל יהיה אחרת...
