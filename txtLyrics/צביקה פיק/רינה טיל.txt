אני עוד זוכר שהיית בשישית 
ואספת אוטוגרפים באופן אישי 
ארבת ל"משיח" בכל בית קפה 
היו לך אז ג'וקים בראש היפה, 
רינה רינה בג'ינס הכחולים, 
כשראינו את רינה, היינו חולמים 
כשאנחנו ישבנו בקן בצופים, 
את בחופש נבחרת ל"למלכת החופים" 
מעלה מעלה, השילוח התחיל, 
טוסי רינה טיל, רינה טיל, 
איך כוכב נופל בלילה אפל, 
עד השחר יציל, 
טוסי רינה טיל, רינה טיל 
אני לא אשכח כשהלכת לצבא 
איך לפתע החאקי התמלא אהבה 
רצית לשמח, רצית לעודד, 
אך צו מגבוה דרש לבודד. 
רינה רינה, טוראית ראשונה, 
השיחרור המוקדם בא תוך פחות משנה 
צלחות רעדו כשישבת בשולחן 
לקליבר כמוך הצבא לא מוכן 
מעלה, מעלה, השילוח התחיל... 
בסוף האביב את חזרת אל העיר, 
שיערך הבהיר התנפנף באויר. 
היכרת כל מיני צלמים גאונים, 
חייכת משבעה שערי שבועונים. 
רינה רינה אחת למאה 
וברינה יקצורו הזורעים בדימעה. 
עוד שנה של אויר, חול ומים ואש 
מי יזכור את הטיל של שבעים וחמש? 
מעלה מעלה, השילוח התחיל...
