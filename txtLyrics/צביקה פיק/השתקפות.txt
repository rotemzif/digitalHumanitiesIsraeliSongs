את שצילצלת לי באמצע הלילה
קולות ללא פנים, אותי לאלף
כיוונים מושכים, הלו
אל תדברי, הם באים מלמעלה
עכשיו כבר שנינו מוכנים
נשארנו פה האחרונים, הלו
מי זה בראי? הלב שלי חולה
אני לא מרגיש דבר, אולי אני מורעל
אני יכול לצאת מן התמונה
יכול להיות שאת טועה
אני זה מה שאת צריכה לדעת
עינייך עצומות, את ישנה
גופך כבד, את לא עונה
זה טוב, את כל כך רחוקה
אל תדברי כי אני לא שומע
אינני מתכוון לומר לך
שאני אוהב אותך, הלו
אל תשקרי לי, אני כבר יודע
שאת כבר חלשה
התחלת להיות אישה, גם את, הלו
אני יכול להיות מלאך או שד שחור
איני יכול לבכות, אני לא יכול לבחור
אני יכול לצאת מן התמונה...
את שצילצלת לי באמצע הלילה
רצית להיות איתי
רצית לגעת בתדמית, הלו
אינני זוכר, מה רציתי לתת לך
הכל כתוב עליי
את לא תהיי שונה, שמעת?, הלו
אולי אני אחר, אני כבר לא זוכר
עכשיו הכל יכול לקרות
אני בוכה, של מי הדמעות?
אני יכול לצאת מן התמונה...
