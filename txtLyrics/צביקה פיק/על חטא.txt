והוא מכה על חטא
והוא מכה על תוהו
והוא מרעיד מיתר פקע איבו בכדי
והוא דמום כהד
ומרצד כמוהו
הוא מצטמר למנגינת לכה דודי
והוא בוער כלב
והוא כבה כעין
והוא דולק בלהב נר נשמת אדם
והוא חומר כגו
והוא כבד כיין
הוא מתנודד למנגינת בשר ודם
את יחידה כצל
את בוגדה כנחל
את תצעני לכל, לכל עובר ושב
את מתוקה כליל
את חמוקה כשחל
את מפכה כנחל בשרב
את יחידה כצל
את בוגדה כנחל
את תלהטי לכל, לכל עובר ושב
את אפלה כליל
את אוכלה כשחל
את שוקקה כנחל בצרב
והוא מוכה כלב
והוא נרתע כעין
עקוד הוא כחיה ברצע יתרים
והוא שותת כגו
והוא זועק כיין
הוא משתרבט בלהבות בין הבתרים
והוא קשה כלב
והוא נוקב כעין
הוא מבקש כפר החטא אשר חטאת
והוא רחום כגו
והוא נגר כיין
הוא מתנגן בבהט-אבן את-נשמת
את רוחפה כצל
את לוקקה כנחל
את תלכחי בכל, בכל אשר יאהב
את ערמה כליל
את יחומה כשחל
את צוחקה כנחל האכזב
את יחידה כצל
את מפכה כנחל
את לוהטה לכל, לכל אשר יאהב
את אללה כליל
את שכולה כשחל
את נמוגה כנחל בשרב
