מוסיקה, ללב היא חודרת
ומדליקה את כל הנשמות
וגם מדביקה בקצב רוגע
את כל הגוף
ואז מתחשק באויר לעוף.
נגן לי ברוך מנגינה יפה
נוגה הוא הצליל של האהבה
בוכה שם בלילה סנט לואי בלוז,
שירים שהיו אז, תמיד יהיו.
מעלה, מעלה, מעלה
עם כל השירים והמנגינות
מעלה, מעלה, מעלה
שירו עוד ועוד...
מעלה, מעלה, מעלה
כל הצלילים מנגנים אותך
שיר מהלב, שיר יפה כמוך,
מעלה, מעלה, מעלה.
שיר יפה, חלום צועני
מפוחית הפה
גיטרה באופק, קולה רפה
בכי סקסופון מדבר אלי,
ימי האתמול יחזרו אולי.
נגנו לי בעצב הכינורות
תקעו בחליל ובחצוצרות,
הכו בתופים, צאו במחולות
הרעידי תזמורת הלבבות.
מעלה, מעלה, מעלה...
