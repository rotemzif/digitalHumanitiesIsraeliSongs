תמיד אותו חלום, 
חלום בשם מרי לו
אז איפה את היום, 
אמרי לי, מרי לו,
רודפת אחרי הרוח,
נזרקת כמו בלון נפוח,
עכשיו אני כבר לא בטוח
שהיית שלי.
טובלים באי ירוק, 
ירוק בים, מרי לו
מן זיכרון רחוק, 
מתוק וחם, מרי לו
היינו ילדים של שמש,
ורוח מלטפת חרש,
טיפסנו על עצי הרגש
כמו פרחי הבר.
כמו בובה על חוט היא מסתובבת
על סוסי זהב היא שוב רוכבת
פעם היא אולי תהיה כוכבת, מרי לו
מול אורות כוזבים היא מתפרפרת
במקום רחוק היא שוב זוהרת
פעם היא אולי תהיה אחרת, מרי לו
תמיד אותו חלום, 
חלום בשם מרי לו
אז איפה את היום, 
אמרי לי, מרי לו
צוללת ועולה במים,
רצית לשחות עד השמיים,
אולי הגעת לשם בינתיים
מרי לו שלי.
כמו בובה על חוט...
