אל תבכה, פיטר פן
בחדר החולם פעמון על חצות מכה
אל תבכה, פיטר פן
הירח עומד בחלון ומחכה.
הובלת מצעד מנצחים בחרב ובשיר
ילדים אבודים מוכרחים מלך להכתיר.
רעבים כמו כולם לנוסחה
שתפתור את הכל
הם ימשיכו לגדול ויפקירו אותך
וימשיכו לגדול.
אולי אני נבוך מדי
נחשב תלוש בין ידידי
מביט עכשיו אל ילדי קטנים
עומדים על שפת האגדה
הם מגלים את החידה
לקסם יש כל כך הרבה פנים.
מוטב תעמוד זקוף
כשתופרים לך צל אל הגוף
הם ימשיכו לגדול ויפקירו אותך
וימשיכו לגדול.
אולי אני נבוך מדי...
אל תבכה!
