מעבר לקשת
של ענני הסתיו
השמש גולשת
לים המכושף
ושוב הגעגוע
צובט עמוק בלב
אותו התעתוע
אותנו מאכזב
הזמן
אשר עבר עלינו
חוזר לכאן
כמו בנעורינו
כשחלמנו
ואהבנו
והים היה כל כך כחול
איש עם כובע
שר אז לנו
כשרגליו טובעות עמוק בחול
עולה לו, עולה לו
הלב שוב על גדותיו
כאילו יכול הוא
לפרוץ את כל כבליו
במנהרת הפלא
הזמן אינו אבוד
ברגעים כאלה
חוזרים אל הילדות
האהבה
הראשונה שלנו
הן רק אתמול
עדיין האמנו
כשחלמנו
ואהבנו...
ארטיק קרטיב
שוקולד בננה
ארטיק קרטיב
שוקולד לימון
