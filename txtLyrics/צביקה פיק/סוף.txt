קשר השתיקה הולך איתך רחוק
את מפליגה בים שעשיתי מדמעות
כשהייתי לך אופק כשהיית לי חוף
כשחצית את חיי על קצות הבהונות
יצאת את הבית כמו שמועה
סיפור שאולי, אולי לא היה
ותעיד הדלת החצי פתוחה
שידך לא סיימה בטריקה
שומרת על מרחק מאיבוד העשתונות
אורזת זכרונות משנת הישרים
כשעצמתי אותך אל תוך החלומות
כשנפקחת אלי מן הלילות אל הימים
יצאת את הבית...
סיימת פה אהבה והלכת
בזמנך החופשי בזמני הנורא
עכשיו את בסוף, בסוף המרחק
שבין תצלומך על הקיר למה שפעם היה
יצאת את הבית כמו שמועה...
