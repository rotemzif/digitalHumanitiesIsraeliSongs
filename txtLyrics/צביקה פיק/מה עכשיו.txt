הכרתי את כל האנשים
חיפשתי את מה שהם מחפשים;
היו לי המון המון כיבושים
"שיחקתי" אותם עם כל החושים
אז מה עכשיו? מה עכשיו...
כן, כן...
הייתי בכל המסיבות,
שרפתי את כל הלבבות;
היו לי המון המון אהבות,
אני כבר יודע את כל התשובות
אז מה עכשיו?
הגעתי לכל המקומות,
טיפסתי על כל הסולמות;
הגשמתי את כל החלומות,
קטפתי המון שושנים אדומות.
עברתי את כל החוויות,
היו לי המון המון תכניות;
טעמתי מכל ההנאות,
נמאס לי מכל השגעונות!
