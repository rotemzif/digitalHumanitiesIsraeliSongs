מחר אנחנו נצא אל חוף נחל ירוק 
במימיו איבדה החמה טבעת זהב
אנחנו נשוט בסירה בנחל ירוק, 
עמוק, עמוק במימיו טבעת זהב. 
המכמורת תרד למצולה, 
תעלה הטבעת ברשת. 
תענדנה על אצבעי: הרי את מקודשת! 
מחר בערב יהיה בשמים לבלוב, 
יהיה ערב היפה בריבוא ערבים, 
ואתה תביא לי זמיר מזמר בכלוב 
ותתלה אותו בחלוני המלא כוכבים. 
נשמע שיר אחד ונשלח הציפור לחופשי, 
היא תעזבנו בחדווה ואנחנו לא נהיה עצובים. 
שאהבה נפשי, שאהבה נפשי, 
מחר יהיה ערב היפה בריבוא ערבים. 
המכמורת תרד למצולה... 
אולי מחר אני אהיה יפה מאוד 
ובשחור אישוניך אהיה לבנה, 
ותראינה עיניך, כי אני יפה מאוד 
ומצחי טהור כאור הלבנה. 
אולי מחר אני אהיה צעירה מאוד 
ואהבתי מאירה מאוד, 
ואהבתך 
כמו חזרה מנכר לביתך. 
הה, מה טוב לו לשב מנכר. 
מחר, שאהבה נפשי, 
מחר, שאהבה נפשי 
אולי - מחר
