נכנס למכונית 
אחרי שניגבתי את השמשה 
כיוונתי את המראה 
שלא תבוא לי מאחור 
שום הפתעה 
תמיד נוסע באותו הכיוון 
תמיד יוצא באותה השעה 
תמיד כשאני מגיע אני עייף נורא 
והמחשבות רצות מקוטעות 
כמו הקווים על הכביש 
ואז פתאום אני מגיע 
כמעט בלי להרגיש 
נכנס לנגריה 
בונה כיסא, בונה שולחן 
בונה שידה מעץ ישן 
העץ הזה הספיק להיות כבר 
דלת וכיסא וגדר של הגן 
וגם אני הייתי מישהו אחר 
בכלל לא מזמן 
אני שואל את עצמי מי אני עכשיו 
בכלל 
כל השנים חיכיתי 
שמשהו בתוכי יירגע 
כל העלבונות 
טבעו בים של אהבה 
כמעט תמיד מגיע 
לכל דבר קצת מאוחר 
תמיד יושב על אותו הכיסא 
ליד אותו השולחן 
כותב יומן 
אולי זה רומן 
ולפעמים אני צוחק 
בדיוק כשבא לי לבכות 
זה כדי שלא יאמרו 
שאני מפזר שמחות 
מפזר עננים 
מפזר כספים 
מפזר הבטחות 
מפזר אורז 
על חיילים 
שחוזרים ממלחמות 
ואם אני חושב על משהו טוב 
אז אני לא חושב על שום דבר רע 
כי זה מתבקש 
וממשיך לחתור אל החוף הירוק 
אל החוף המובטח 
ולא מתייאש 
וכשאני מתגעגע אז אלייך אני מתקשר 
כן, זה אני ששומע את הקול שלך 
מנתק ולא מדבר 
כל השנים…
