העננים שטים עכשיו בתוך חדרי
אני יכול בהם לגעת
ואת עוברת בסירה כאן לידי
מישהו חותר אי אפשר לדעת
אז אני מביט לעבר השידה
רואה עליה חצי כוס ריקה
ואני מבין שזה בעצם לא קרה
ושוחה אל הכר בחזרה
מזה זמן רב את מרותקת למיטה
מזה זמן רב את חולה במחלה קשה
והנה צעקה מבקשת זריקת הרגעה
כואב לה, זה כואב נורא.
העננים שטים עכשיו בתוך חדרי
עכשיו כבר אי אפשר לגעת
פעם היית מטפלת בגינה
מאז הגינה יבשה
ואת אמרת שזוהי רק שפעת קלה
העננים שטים עכשיו בתוך חדרי
עכשיו כבר אי אפשר לגעת
