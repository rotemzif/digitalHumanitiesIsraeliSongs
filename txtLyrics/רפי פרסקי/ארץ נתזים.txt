ארץ ניתזים כל כך רחוק בניה
אל האפלה קלים ניציי האש
ארץ קפיץ אדיר דורכת בבניה
ארץ אין ברירה ארץ זה מה יש
ארץ לחץ לחץ היא דוחסת בבניה
ארץ רעש מתאבך בערפלי אבק
ארץ עד לאן צריך לברוח מפניה
בשביל לראות צלול בשביל לשמוע דק
איך הסתבכו לי טוב ורע חיים ומוות
אמת ושקר ברכה וקללה צדק ויושר
בוא הבל הבלים
בוא נבל קשור חבל
על ערמת הסבל
וזרוק אותה לערמת הזבל
איך התבלבלו לי מטרות ואמצעים
עיקר ותפל רוב ומיעוט
איך התערבבו לי פרט וכלל
צורה ותוכן שוויון וייחודיות
איך התערבלו לי טעם וריח
קל וחומר מין ואהבה
איך התהפכו לי רעיון ודרך
גדול וקטן זכר ונקבה
