חור המנעול הוא מקור האור 
היחיד שבחדר 
אני יכול לשמוע את ליבי פועם 
מפר את הדממה 
ודרך הצוהר יד דוחפת פנימה 
מנה של אוכל 
אני לא זוכר אם חלפה שעה או שנה 
מאז הארוחה האחרונה 
ואם אני רוצה לחשוב על משהו טוב 
אני חושב עליך 
אבל תווי פניך נמחקו מזיכרוני 
ואז אני קורא בשמך בחושך 
וזה עושה לי טוב, זה מרגיע אותי 
ודהרת סוסים אותי מעירה מתוך שינה 
ואני פוחד כי טעות אנוש קרתה 
טעות אנוש קטנה 
שבזבזה לי את העונה 
הכי יפה בשנה 
מה היא עשתה, טעות אנוש קטנה 
אני זוכר את עצמי יורד במדרגות בשקט 
שקית של זבל צהובה בידי האחת 
ואז קפצו עלי שניים 
אמרו לי: אתה עצור 
הובילו אותי איתם לתחנה 
מאז אני יושב בחושך 
לא יודע בגלל מה 
ודהרת סוסים 
אותי מעירה מתוך שינה... 
שתי רכבות נוסעות 
אחת מול השניה 
על אותה מסילה 
רוקח נתן תרופה לא נכונה לחולה 
היא הורעלה 
מנתח השאיר מספריים 
בביטנה של צעירה 
טעות אנוש קטנה 
מה היא עשה 
ודהרת סוסים 
אותי מעירה מתוך שינה...
