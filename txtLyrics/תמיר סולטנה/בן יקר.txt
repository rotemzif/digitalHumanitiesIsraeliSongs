תפילתי נושא אליך בן יקר
בדמותך אני נזכר ליבי נשבר
בגיל כה צעיר נקטפת מהעולם
החברים, המשפחה זועקים כולם.
שם שוכב, יושב אתה בין המלאכים
כאן בוכים אנו עלייך לא מאמינים
אבא שוב קורא אלייך שבור ומיוסר
ושואל מדוע, מה עלי נגזר?
די לסבל, לכאב ולמלחמות
ריבונו של עולמים לא יכול להיות
נעלמו כל הימים והחלומות
נשארו רק כאבים והזכרונות.
אל יקר שמור על בנינו ששוכנים מעל
מתחנן ומבקש כי חבל חבל
אין לי לילה וגם יום רק המכאוב
תמונתך לי נשארה אותך לעד אזכור.
בן יקר שוב אותך לא אוכל לראות
חדרך נשאר שומם ועל קיר תמונות
זכרונות ואהבות הותרת אחריך
אהובתך בוכה רוצה את אהבתך.
לא נותר לי מה לומר מה עלי עובר
רק כאב דמעה של צער והרבה כאב
שמור על מה שלי נתת אל בורא עולם
עצור את הכאב תביא נחמה.
די לסבל, לכאב ולמלחמות...
