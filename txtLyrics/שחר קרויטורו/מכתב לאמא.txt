קחי לך קפה והשעיני ראשך
נוחי אשת חיל ביופייך
זוג עייניך דמעו ויבשו בלי הפסק
מראות קשים יש בלבך.
איך בטרם שאת עולמות כאב
על גב הורותך, בצל גורלך
לא נטרת לאל הנעלם
על סף כאבך בצל אובדנך.
לא נטשת האל הנאלם.
לא החמצת פניך לנוכח הגזירה.
דרכך היא קשה ולפרקים את תוהה
מה עוד צפונות שם לאורכה.
זוג ידייך ליטפו וניחמו בלי הפסק
תקוות שבורות יש בלבך.
איך בטרם עת נלקח הוא מחיקך
אהובה, נותרת חצויה
ואין הסבר, אין מי שיידע
על מה גורלך, על סף כאבך.
איך לא נטשת האל הנעלם.
לא החמצת פניך אל רוע הגזירה.
