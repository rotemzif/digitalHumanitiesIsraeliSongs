ובכן, הגענו אל הצריף בו גר הוא, מוטי,
ופה אוכל הוא ושותה הוא וישן.
בחור מוכשר, אם הצלחה יש לו כזאתי
אם מדי ערב מחייכות לו שלושתכן...
הוי, מוטי, מוטי האמיץ, זה לב של גבר!
כשהוא חיבק אותי  - אח, זה היה חלום!
מתי היה זה?
כשנכנסתי אל החדר,
והוא זרק אותי ישר מן החלון...
מוטי, מוטי, מוטי,
זה לא סתם בחור אדיוטי!
עוד שנה, אם ישתלם,
הוא עלול להיות מם-מם
לו שמעתן אותו, אפילו
איך הוא שר את "את חכי לי",
איך (אם הוא מבסוט רק קצת)
מספר הוא חמל צ'יזבאת,
והלב ממש נצבט...
אך למוטי לא איכפת
אני זוכרת איך שמוטי בא אלינו,
אם הזקן?
לא, עם קרחת חדשה.
חשבתי אז, אולי יביט גם קצת עלינו
אך מה אידיוט כזה מבין בלב אשה$
איזה פרא!
איזה סוס!
אח, מוטי, מוטי!
אנחנו עוד מעט נמות פה, על הסף...
את הגרבים אתקן לו...
איזו שטות היא?
מזמן אנחנו מבקשות זאת מידיו...
מוטי, מוטי, מוטי,
זה לא סתם בחור אידיוטי!
הוא גרבים לא יתן -
בעצמו הוא מתקן.
נתחננה ערב, ערב:
מוטי, חור לך בגרב...
אבל מוטי האהוב
שח: באמת, זה לא חשוב
והלב ממש נצבט ...
אך למוטי לא איכפת!
בנות, צריך למצוא עצה!
נו, נו, נקשיבה!
ובכן צריך למצוא מוצא מתוך הסבך,
אולי נפתח עליו פתאום באופנסיבה?
את רק שכחת שמוטי זה הוא בפלמ"ח!
אולי נתקיף אותו?
הוא לא נכנע, זה מוטי
אולי נחניף לו ונכבוש אותו אז חיש?
אני אהיה לו, כך אומר, כסטן למותן...
אז הוא ישאל אותך: מדוע את טרי-אינץ'?
מוטי, מוטי, מוטי,
זה לא סתם בחור אידיוטי!
כבר כמעט חצי שנה
שלב מוטי לא נכנע...
לחינם נבוא עם ערב,
בודאי יש לו אחרת
ועצוב, נורא עצוב,
מוטי, מוטי האהוב...
והלב ממש נצבט...
אך למוטי לא איכפת!
