הנה אנחנו מחכים לטרמפ הפעם,
- שמי איציק זבנג
- שמי עוזי דג
- ושמי קורץ
- מתי תגיע מכונית?
- קשה לדעת...
- אם היא תגיע עוד לגמרי לא ברור!
- וודאי תבוא,
- או לא תבוא,
- ידך הרם!
כי כל חיי החיילים, הרי זה טרמפ...
- אחד לוקח,
השני חולף ביעף,
אך החייל תמיד מושיט כך את ידיו.
נהג עצור,
נהג עצור,
דחילק שמע! עצור לרגע!
פשוט צריכים מהר לחזור -
קצת קשה לרוץ ברגל...
אם אוטו לוקס, או אם משא:
אך העיקר שכבר ניסע.
על כן דבר אחד נשאל:
נהג! אסוף את החייל!
- שלום!
- חבל מאוד שאת הינך דסוטו...
- היש סיכוי?
- ודאי! מחר יהיה יפה...
אכן, ילדה, עד שיבוא אי-פעם אוטו:
נרגיש כולנו מהו האוטו-דה-פה...
- צריך פשוט לשים מחסום.
- אך איזה שטות!
- צריך פשוט לתת מכות
- אך בכמות!
- ואת השלט לתקן כאן תג בתג
וכך לכתוב חייל אסוף את הנהג...
נהג עצור...
- נא להכיר:
קוראים לי חדווה.
- איזה יופי
- שמי איציק זבנג
- שמי עוזי דג
- ושמי קורץ
- נעים
אצל כולנו, חבר'ה שוני האופי
אבל כולם רוצים בטרמפ ללא תנאים...
גם המדינות עומדות בטרמפ.
זה מעניין!
- הן מבקשות מהנהג שייקחן...
והוא לוקח, וסוחט אותן עד דם...
אבל הטרמפ עכשיו, הוא טבע העולם!
נהג עצור...
