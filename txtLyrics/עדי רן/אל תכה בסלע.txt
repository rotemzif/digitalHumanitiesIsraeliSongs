קניתי מגפיים בשלושה זוזים וכבש,
עכשיו אוכל ללכת בעשב הרטוב ובשלוליות.
יש מקומות מחוץ ליישוב לא רחוק מכאן,
ששם אוכל לטעום מהתכלית.
בחורף כל מקום מזכיר לי את אומן,
בעיקר איפה שיש עצים ומים,
ארץ ישראל מקום טוב מאד בשבילי.
קראתי כל מיני ספרים שדיברו מעניין האהבה לכל הברואים
עסקו בתודעה, במדיטציה וכיוצא בזה
דיברו מעניין ביטול הטבעי והשתקת הדמיונות
דיברו מפשיטות ותמימות
יש בהם טעם והרבה מן האמת...
אני זכיתי לדעת שיש בורא לכל, יש כתובת מדוייקת.
הציפורים עכשיו בהמולה גדולה, התרחשות מרגשת אצלם.
היו פעם צדיקים ומקובלים שלמדו שיחת דקלים ושיחת עופות,
שלמה המלך ידע אפילו את הדיבור של הדומם.
אל תכה בסלע, דבר אליו
אל תכה בסלע, דבר אליו
אל תדחוק את השעה.
אל תכה בסלע, דבר אליו
אל תכה בסלע, דבר אליו
ותראה חידוש מופלא.
כמה טוב לא להיות חשוב בעיני עצמך, כמה טוב להיות מה.
היה הכי טוב, עכשיו הכי טוב, יהיה הכי טוב באמת.
אתמול ירד הרבה גשם, כנראה עוד שהשר מוצף,
אני חושב שאסע מסביב.
המורה הכי טוב בעולם מלמד אותי כל רגע הליכות,
בזמן האחרון אני שמח גם כשאני עצוב.
אל תכה בסלע...
פעם היינו בגן עדן את זוכרת מה ששם היה
אחר כך היתה לנו נפילה כזאת גדולה...
התרחקנו, התפצלנו, היה קשה,
היה שווה לעבור את הכל בשביל לדעת, לדעת...
קניתי מגפיים בשלושה זוזים וכבש,
עכשיו אוכל ללכת בעשב הרטוב ובשלוליות.
יש מקומות מחוץ ליישוב לא רחוק מכאן,
ששם אוכל לטעום מהתכלית.
בחורף כל מקום מזכיר לי את אומן,
בעיקר איפה שיש עצים ומים,
ארץ ישראל מקום טוב מאד בשבילי.
אל תכה בסלע, דבר אליו
אל תכה בסלע, דבר אליו
אל תדחוק את השעה.
אל תכה בסלע, נגן אליו
אל תכה בסלע, נגן אליו
ותראה חידוש מופלא.
