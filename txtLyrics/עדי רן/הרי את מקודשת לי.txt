עכשיו, כשהברבורים
שטים על פני הנהר
והעצים כמניפת טווס ברוח,
חיכיתי לך שנים וסופסוף באת
כמו שתכנן השדכן הגדול
אחר כל התלאות והייסורים
ראינו פתאום שיש לנו..
הרבה חברים
הכל יהיה קדוש וטהור מאוד
שלום אמת
אולי נזכה סופסוף
לחיות לשם שמיים
אולי נזכה להעמיד תולדות
בצלם אלוקה, צחים זכים
כמלאכי השרת
נבנה לנו את הבית המקדש הקטן שלנו
שבו תשרור אהבה ושמחה ונקיות
רציתי להבטיח לך
דבר אחד חשוב
אף פעם לא להיות עצוב
בקרוב יהיה יום אחד ארוך
שבת נצחית
יחוסל הרע, יבוטל הצער
יבוער הרשע
תמות המחלוקת השנאה
האכזריות
הקנאה תקמול לנצח
ותחת זאת תפרח הברוש
תעלה גפן פוריה
כבר הניצנים נראו בארץ
הטוב הנצחי ישלוט
ה' יתברך ישלוט
ואז ידעו כולם כמה רך
כמה טוב כמה נעים
הרי את מקודשת לי
בטבעת זו
כדת משה וישראל
כדת משה וישראל
כדת משה וישראל..
רציתי להבטיח לך
דבר אחד חשוב
אף פעם לא להיות..
עכשיו כשהברבורים צחי הצוואר
שטים כמו צמר גפן על הנהר
יש אהבה והיא נצחית
והיא לא תמות
עולם האמת הוא עולם התמימות
ובכן רעייתי חמדתי תמתי
הראיני פנייך בין חגבי הסלע
יונתי!!
באנו לעולם הזה
בשליחותו
לעשות שירות קטן
עבור הוד מלכותו
את ואני זה רק אותיות
אבל ביחד שם קדוש
הם משלימות
בטח לא נשכח לרגע שהכל
זה מן שעשוע אחד
גדול!!
וכל הייסורים שעברנו
לאורך הדורות
זה רק כדי ללמוד
לקבל את האורות
עכשיו אני שמח
ואת פורצת בצחוק
הטוב האמיתי זה פה
לא צריך ללכת רחוק!!
ובהזדמנות חגיגית זו
שבו נמצאים בו כולם
כל האורחים הנכבדים
מהשמיים ומהארץ
אני רוצה להצהיר בזאת
שהיום אני משתדל
בלי
נדר כמובן
לא לתת לעולם הזה
לבלבל אותנו אפילו רגע קט
לא לתת לחושך
קצת לגיטימציה אפילו
לא לאפשר למקטרג
להסתיר את האור
רציתי להבטיח לך
דבר אחד חשוב
אף פעם לא להיות עצוב
הרי את מקודשת לי
בטבעת זו
כדת משה וישראל
כדת משה וישראל
כדת משה וישראל..
להבטיח לך
דבר אחד חשוב
כדת משה וישראל..
כדת משה וישראל..
