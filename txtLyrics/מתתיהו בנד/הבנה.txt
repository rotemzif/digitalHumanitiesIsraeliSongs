התרחבות התמתחות
פעילות של הנפש
הבנה שיש שינוי.
המסך מתחיל להתפוגג
התאורה גוברת
זמן זה דבר הכרחי
לתת לפצע להגליד
זה לקבל ת'הבנה
שרק מתוך העצב רק מתוך עצמו ייצא לאור אדם חדש 
משכמו ומעלה עם הרצון להיות בן-אדם חדש
דף חדש ונקי, לבן כמו שלג.
טהור מחטאים.
התרחבות אישונים
להתבונן, להבין
מוכן לתהליך, רוצה להיכתב
הרגשה אמיתית לא מתפשרת
תופסת מבפנים.
זה מגיע, עכשיו אני כותב
כעס, כבוד עצמי קינאה
כעס, פחד לאבד שליטה
א ה ב ה
הנה נפתחות העיניים הגדולות לרווחה   
שרק מתוך העצב רק מתוך עצמו ייצא לאור אדם חדש
 משכמו ומעלה עם הרצון להיות בן-אדם חדש
רק מתוך העצב רק מתוך עצמו אל האמת אדם ייגש 
משכמו ומעלה עם הרצון להיות בן-אדם חדש
דף חדש ונקי, לבן כמו שלג.
