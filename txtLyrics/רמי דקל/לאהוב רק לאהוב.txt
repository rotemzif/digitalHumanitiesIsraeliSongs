אם נדע לאהוב
זאת רק את ואני
לך חדות לב אישה
עם צלצול ענבלים.
אם נדע לאהוב
בלילות שמורים
באשמורת שלישית
לך אקטוף כוכבים.
אם נדע לאהוב
אז אשק לך דומם
ואשא לך שלום
מעתה עד עולם
אם נדע לאהוב
בקשה כה קלה
את שבילי הפרחים
את תחצי ככלה
אם נדע לאהוב
ואני אנא בא
מחציתי ללבך
לא תדלוף לך דמעה.
אם נדע לאהוב
לבטל מלחמות
לסובל לרעב
יתגשמו חלומות.
אם נדע לאהוב
באביב ובסתיו
הוא יבוא החייל
הוא בדרך עכשיו
אם נדע לאהוב
בין קירות וכתלים
לא יעמדו אז בדד
קבצנים מסכנים...
אם נדע לאהוב
כמוצא לנחמה
לך אדליק את הלב
כמבוא לחמה.
אם נדע לאהוב
יום חדש אז ישיר
בציוץ צפרים
למובטל לשכיר.
אם רק נדע לאהוב
נגלה חשקים
והשמש תזרח
בשדות מוריקים.
