מכליאת סבך הקרב החייל הסתער
עת כנסה אם כנפה וחלמה
כמו תמיד חי שנים החרמון בוער
לפקודה היי חייל התעורר!
היא כבשים ספרה ארזים עשרה
ארנים ארבעים בכפור
ערער וכרכם עוד עשרים
וחד גוזלה היא תזכור...
חלומות על יסמין ועל דליה
ואני לא חולם באספמיה
של"ג הכון נא הכון!
הקוצר ובידו חרמשון.
מפל רסיסים טל מים חיים
נפצי רימונים ומרחץ דמים
שחור בזלת ולובן שלגיו
ומהר הבופור הוא לא שב.
התהפכה לצידה כנסה עוד כנף
לשתיקת הכבשים איך הוא עף?
שחור דמעתה נטמעה בכר
סוף חלום, התעורר בן יקר!
ולפתע חשתי כי חולמים (יחדיו) היינו
עבורי רוח קרב כבתה נרנו
רק נדמה לי עכשיו בלי מפתיע
זה אני שמהקרב לא הגיע .
מפל רסיסים טל מים חיים
נפצי מטענים ומרחץ דמים
שחור בזלת ולובן שלגיו
ומהר הבופור הוא לא שב.
לא חלום לה עכשיו זה מפתיע?
גוזלה מהקרב לא הגיע
שחור דמעתה לאודם דמיו
ומהר הבופור בנה לא שב.
