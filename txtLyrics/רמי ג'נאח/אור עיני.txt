אור עיני ילדתי
את האושר בחיים
את ביתי נשמתי
את ניצחת את החיים
כשנולדת אור הנר
נדלק לפתע בחיי
משמיים לי אמרו
מלאכים על כך בישרו
את לי הכל את לי האור
תודה לאל תמיד אשמור
גדלת הפכת לנערה
אותך הרוח לא שברה
איך שנים חלפו עברו
כולם חשבו אותי שברו
נלחמנו יחד בתקווה
קיבלנו זאת באהבה
חלפו עברו להם שנים
הימים לא משתנים
אמונה בלב שמרת
עם הזמן רק התחזקת
חלמנו יחד חלומות
וגם קשרנו גורלות
אל תספרי לאף אחד
שאת מגזע מיוחד
את לי הכל את לי האור...
