שילחו מיד, שילחו את השמות,
מרחוב היהודים בין החומות,
שילחו את השמות מן הקסטל,
מבאב אל וואד ומרמת רחל.
שילחו מיד, נדע מי נעדר,
הקרב על המסרק והרדאר,
את שמות האחיות והרופאים,
אשר באמבולנסים השרופים.
שילחו מיד את שמות הנערים
שלא יראו עוד שחר בהרים,
שילחו מיד את שמות הנערות
שלא הגיעו עם השיירות.
העיר הזאת ידעה הרבה דממות
העיר הזאת עיניה אדומות
העיר הזאת יודעת פשר השמות.
שילחו את הרשימה מגוש עציון,
ולמד-הא שמות מהר חברון,
עד בוקר הם עמדו שם לבדם,
ואז נפלו ואבן בידם.
שילחו את השמות משדות לטרון,
רק אמש הם ירדו מן הסיפון,
חיוורי פנים בשמש הזרה,
הם נקצרו למול המשטרה.
שילחו מיד את שמות הנערים...
