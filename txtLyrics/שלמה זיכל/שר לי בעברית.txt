אני שר לי בגליל וגם שר לי באילת
את השירים הכי יפים של ילדותי
אני שר לי לעצמי עוד לחן שנולד
שנים לפני שהוא הגיע אל ביתי
אני שר לי בנסיעה אל מול כוכב נופל
לאורך כביש החוף וכביש הערבה
ענני נוצה שטים בדרך לכרמל
אני נוגע בם כמו באהבה
אני שר לי בעברית, עם כל האנשים
והמילים נוסעות בכל המדינה
אני שר לי בעברית, נזכר לי בעוד שיר
בכל מקום, בכל עונה, כל השנה
בכל מקום בכל עונה, כל השנה
אני שר לי בשרון בעמק יזרעאל 
בתל אביב ירושלים וחיפה
באר שבע ואשדוד וגם בכרמיאל
בכל מקום המוסיקה יותר יפה
אני שר לי בשמחות בחורף, באביב
ושר לי גם כשהלב מעט קודר
שם לי את האוזניות 
הקצב בגופי שוב משתולל וממלא לי את הלב
אני שר לי בעברית עם כל האנשים 
והמילים נוסעות בכל המדינה
אני שר לי בעברית, נזכר לי בעוד שיר
בכל מקום בכל עונה, כל השנה
בכל מקום בכל עונה, כל השנה
