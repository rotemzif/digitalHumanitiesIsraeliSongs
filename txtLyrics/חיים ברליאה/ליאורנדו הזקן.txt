הוא עוד מעט כבר בן שמונים
ובפניו קמטים לרוב
הוא לא מרגיש את השנים
עוד יש לו חשק לאהוב.
אוהב קונצרטים וסרטים
הולך לכל ההרצאות.
כשחבריו מתמעטים
הוא עוד רוצה פשוט לחיות.
פזמון:
זה ליאונרדו הזקן
רוצה כל כך להתחתן
אם מישהי תגיד לו: כן
הוא לא ייקח, הוא רק ייתן.
עם נדיבות וגם חוכמה
וניסיון חיים עשיר
עם כל הלב והנשמה
הוא עוד ישיר לה את השיר:
בואי כלה,
בואי כלה!
עם חליפה ועניבה
הוא כבר נראה כמו חתן
הוא טס כמו שד לרחבה
רוקד כמו מוכה שטן.
כמו ג'נטלמן הוא קד קידות
ומנשק את כף היד
אם מישהי רוצה לרקוד
שתתייצב אצלו מיד.
פזמון: ...
מי שמכיר גבירה נאה
שמעוניינת להכיר
יכול לשלוח הודעה,
אפשר לכתוב לו על הקיר.
כי בכל גיל ידוע ש...
לא טוב לחיות בלי אף אחד.
לליאונרדו קצת קשה
נמאס לו להיות לבד.
פזמון...
