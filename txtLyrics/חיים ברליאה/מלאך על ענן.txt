מלאך על ענן השט בשמיים 
זקנו הלבן עוטף לחיים 
אומר לעצמו ורוטן: 
אני מזדקן. 
עכשיו אני חש קמטים על המצח 
חשבתי שכאן חיים חיי נצח 
נו מה לעשות, מלאכים 
גם הם מזדקנים. 
פעם כאן עשינו חיים 
איזה ימים נפלאים 
למדנו תורה כל היום 
אח, איזה חלום. 
וגם אלוהים פתאום השתנה 
היום הוא נכנע לצו האופנה 
עגיל הוא עונד מן הסתם 
להיות כמו כולם. 
פעם תפילות אהב הוא לשמוע 
היום הוא רוצה רק לרקוד ולשמוח 
ואין לו דבר מרתק 
מן הדיסקוטק. 
פעם כאן עשינו חיים...
התנאים לא קלים ,המצב טראומתי 
מתי נקבל כבר ענן אוטומטי? 
כמעט נגמרו הכוחות 
לכל הרוחות. 
מלאך קצת עייף, נגמר לו החשק 
אבל עוד בכיף מוריד את הגשם 
צוחק לעצמו ורוטן: 
אני מזדקן...
אני מזדקן...
אני מזדקן...
