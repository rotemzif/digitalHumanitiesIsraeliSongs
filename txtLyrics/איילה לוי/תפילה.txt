הראה לי מקום שבו אוכל
לשטוף את חיוורוני באור טהור
הבא אותי למרגלות היכל
שבו את תפילתי אדע לשמור
חדד חושי לקסם בו בערתי
כשלא היה לי צורך להסתיר
את מבוכת גופי ולא ידעתי
שאין מקום בי שאינו שביר
השאר אותי בקצב מחוייך
כי לא אוכל לחמוק מיכולתי
קרב אותי אליך, אל תשכח
ואל תצא לי, לא, מדעתי
אני שקטה, כמעט לא מפחדת
אתה גבוה, חשה איתך קרבה
ואם פתאום גם נשמתי רועדת
חוזרת אל עצמי, אל האהבה
ואני תפילתי אליך
נאמנה בכפות ידיך
אסופה בזרועותיך
בתפילה...
