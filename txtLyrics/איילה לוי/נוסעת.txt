נוסעת בכביש ואדי ערה
לוקחת בתיק זכרונות
כל הדרך לשם אני שרה
ובראש חולפות לי תמונות
יחפה במרחב הפתוח
אל תמימות השנים שחלפו
וילדה עם צמות ברוח
ואני מזמן כבר לא פה
במקום שבו נמצא הלב
נמצא הבית, שם ביתך
המקום שאתה הכי אוהב
הוא המקום שאוהב אותך
כבר אני לרגלי הגלבוע
זורמת במי מעיין
ורוצה מהכל שוב לגמוע
קרובה ושייכת לכאן
נוסעת בכביש ואדי ערה
אל מחוזות ילדותי
ומאז עד עכשיו אני שרה
ונושאת את הבית אתי
במקום שבו נמצא הלב...
