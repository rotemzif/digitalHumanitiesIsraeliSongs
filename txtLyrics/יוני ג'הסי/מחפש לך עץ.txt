אתה מחפש לך עץ לטפס עליו
חולץ נעליך אוחז בגזעו
מדלג על ענף, ועוד ענף
רבים העלים מעליך
ואתה כבר למעלה מרחף בצמרת
רואה עננים ושמיים קרובים
עוד מעט ויפלו הטיפות על פניך
ישקיעו גומות בלחייך.
לא אל תמהר ולאן אתה רץ
היום אתה כאן ומחר אין יודע
כי עצים יש הרבה וגם ירוקים
אבל לך כן כדאי, לך על שיח.
והיה גם קרה שעודך עוד למעלה
וכתר זהב על ראשך 
וכבוד והדר ירעיפו עלייך
יגידו אתה, אתה בן אדם
וענף שנשבר תחתיך כך פתאום
משחיר עננים כך לפתע
ואתה מבטך כלפי הצמרת
רחוקה היא כיום האתמול
לא אל תמהר...
ונשרו העלים, ונשרו הפירות
וחלום ישן כך נגוז
ואמר לי חבר מסתבר שצדק
לא תעז לטפס עוד על עץ
לא אל תמהר...
אתה מחפש לך עץ לטפס עליו.
