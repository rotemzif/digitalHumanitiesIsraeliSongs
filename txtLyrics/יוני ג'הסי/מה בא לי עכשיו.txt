הנה מתעוררים עכשיו בעיר זרה
קפה ראשון לבוקר יום חדש
לוטש עיניים לזרים שונים ממך
מה הם חושבים, מה הם
איזה יצור אתה
אם בביתי הייתי מה עכשיו
קורא עיתון של ערב מה קרה?
תפסו רוצח גם שוטר מושחת, נורא
ובטח ממשלה נפלה, או לא נפלה
הו.. מה בא לי עכשיו
בא לי לבקש מחילה
הו.. מה בא לך עכשיו
אולי נלך מפה לעולם
מדברים על זה עכשיו הרבה יותר 
יבוא משיח לא יבוא 
מה זה משנה
כשאתה מרגיש כמו על אי בודד
תביט הצידה ואף אחד, לא יענה
לכל אחד ודאי והאלוהים שלו
במה אתה מאמין, ומה אני
שיש ביננו אהבה לא נחפש ניסים
תלו ת'שלט כבר מזמן פה על הקיר
הו.. מה בא לי עכשיו
בא לי לחפש כוכב אחר
הו.. מה בא לך עכשיו
תחבקי אותי חזק
הו.. מה בא לי עכשיו
בא לי לבקש מחילה
הו.. מה בא לך עכשיו
בואי נבקש למחר
