נעלה לירושלים,
נעלה אל עיר ציון.
שלושת אלפים מלאו לה,
יום הולדת, אל עליון.
נעלה לירושלים,
נעלה אל הבירה,
במחולות המחניים,
בניגון ובשירה.
שלושת אלפים שנה,
בדמעה וברננה.
עיר ציון, ירושלים,
תבורכי, ילדה קטנה.
נעלה לירושלים,
כמו אי פעם, למקדש.
שי נביא, עלי כפיים,
שה וגדי, חלב ודבש.
נעלה לירושלים,
כמו מקדם, בתורה.
ונישא תפילה בדרך,
לשלהבת המנורה.
שלושת אלפים שנה...
נעלה לירושלים,
איש, אישה, זקן וטף.
ההרים עסיס יטיפו,
הגבעות ימחאו כף.
נעלה לירושלים,
נעלה אל עיר ציון.
שלושת אלפים מלאו לה,
יום הולדת, אל עליון.
שלושת אלפים שנה...
