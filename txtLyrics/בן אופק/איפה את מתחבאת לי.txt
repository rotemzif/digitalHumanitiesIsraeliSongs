איפה את מתחבאת לי, כבר חיפשתי בכל העיר
והגב שלי כמו זברה, מפסים של ספסלים
כל העצים בשדרה שתו מדימעותי
וכל הפנסים לקחו את אור עיני
ועדיין לא מצאתי אותך
אבני המדרכה כבר מכירות את נעלי
וחתולי הרחוב הפכו לידידי
ועדיין לא מצאתי אותך
אני הלכתי והלכתי בשולי הרחוב
עם מנגינה מוכרת שתמיד עושה לי טוב
והרגשתי זה מגיע זה קרוב קרוב
היום אפגוש אותך וסוף כל סוף יהיה לי טוב
אני מריח באויר ריחות של אהבה
וכשירד הלילה אפזז במסיבה
אני יורד לשנקין וקונה חולצה קרועה
כי השלמות יצאו מזמן מהאופנה
איפה את מתחבאת לי...
אני הולך לחדר כושר ועובד שעות
על ריבועים משולשים וסט של משקולות
אני יודע שכל רגע זה יכול לקרות
אני מרגיש את זה, זה מדגדג באצבעות
את תסתכלי עלי ותכבשי אותי מייד
אני אדע שזאת את בתוך מבט אחד
הניצוצות שבאויר בבזיק ידליקו אש
אפילו אלוהים יזיל דמעה ויתרגש
איפה את מתחבאת לי...
אני לוקח ת'גיטרה ומנגן לך שיר
כזה שינגנו ברדיו וב- MTV
כשתשמעי אותו תדעי שלך אני כותב
החצי השני שלך נמצא אצלי בלב
