שכחתי שירים שזימרתי
על רבים אחרים כבר ויתרתי
וגם שרתי שירים שזכרתי
וחלקם בליבי עוד שמרתי
אבל על חסדי נעורייך
לעולם לא אהיה מוותרת
אם אחיה גם מאתיים שנה ויותר
על התכלת הזו אני לא אוותר
לעולם אני לא אוותר!
לא, לא אוותר.
אהבתי שבילים בם פסעתי
בחלקם אנוכי עוד פוסעת
גם אבדו לי דרכים שמצאתי
את שבילי לבבי - אין לדעת
אבל על דרכי ארץ נגב
לעולם לא אהיה מוותרת
אם אחיה גם עוד אלף שנה או יותר
על השמש הזו אני לא אוותר
לעולם אני לא אוותר!
לא, לא אוותר
לגמתי הרבה מן היין
וסודות ללא סוף כבר גיליתי
וידעתי גלות ללא בית
גם הרסתי בתים שבניתי
אבל על מימי הכנרת
לעולם לא אהיה מוותרת
אם אחיה רק עוד יום, עוד שעה לא יותר
על סודך אדמתי אני לא אוותר
לעולם אני לא אוותר!
לא, לא אוותר
