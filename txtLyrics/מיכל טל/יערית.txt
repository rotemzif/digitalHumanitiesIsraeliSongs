שכחת לכבות את האור - יערית
ונרדמת עם הספר ביד - יערית
אבל כל הפיות הטובות - יערית
לא עזרו לך הלילה לישון
לאט מזדחל לו, השד הנורא
והטיל כל הלילה, עלייך מורא
והצל שהפיל עליו, אור המנורה
את ליבך הקטן כה הפחיד
את ליבך הקטן כה הפחיד
שכחת לכבות את האור...
השלג בספר, היה כה עמוק
והיער עבות והבית רחוק
את פחדת אפילו לרגע לצעוק
כה פרחה נשמתך הקטנה
כה פרחה נשמתך הקטנה
שכחת לכבות את האור...
היית כעליסה בארץ פלאות
העפלת על הרים וירדת גבעות
והדרך איננה ועינייך טועות
כאיילת מדבר אבודה
כאיילת מדבר אבודה
רק שכחת לכבות את האור - יערית
ונרדמת עם הספר ביד - יערית
אבל אמא שומרת שנתך עד שחרית
לילה טוב ילדתי הקטנה
