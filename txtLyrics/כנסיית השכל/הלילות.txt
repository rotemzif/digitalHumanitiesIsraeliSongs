הלילות שייכים לאוהבים
הלילות שייכים לאוהבים
אבל לא רק
גיטרה מוסרת את נפשה
דרך חלון ביתך זאת אני יודע
הדרך אלייך מתקצרת
המרחב הוא אבן מתגלגלת מהר הזמן
אני מגיע לים
יצורים עם שני ראשים וארבע רגליים
וארבע ידיים
נוצצים על הסלעים
הלילות שייכים להם
אבל לא רק
ומה אם אומר לך
שהים יפה זאת אומרת נורא
בגלל מה שלא רואים
אבל נמצא בתוכו
אני ממשיך ללכת
הבטון אוהב אותי
הדרך אלייך מתקצרת
המרחב הוא אבן מתגלגלת מהר הזמן
ירח נשבר על מגדל זכוכית
מפזר מלאכים כסופים
הם לא כמונו אני מנחש שאת יודעת
לא מביט בו לא הלילה
