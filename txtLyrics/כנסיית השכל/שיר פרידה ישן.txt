שלום עשן רחוק, הידד ירח 
שלום פרחים מתים, שלג רע 
מחר על קרנ שמש אני פורח 
על קרן שמש שבורה, שחורה 
ואור זכור לטוב לאט שוקע 
שלום אורטוב שקוע, שלום אביב 
היום אני פחות מכל יודע 
מה אחרון ומה אחרון חביב 
ויש עוד התחלה, בה לא נזכרתי 
שלום זכרון אבל, הידד שכחה 
מחר בין השמשות אני נגמרתי 
אתמול בין השקיעות אכתב לך 
שלום לך יקר, שלום גם לך שם 
הידד מזמור אובד, תפוף נפלא 
אל תאמיני, שאני כבר נח שם 
אל תאמינו שהשמש שם נפלה 
שלום יקר יקר, הידד פוחח 
חנחן אבנים טובות, אבני חורבן 
החל ממחרתיים אני שוכח 
שאני לא שם ושלא הייתי כאן.
