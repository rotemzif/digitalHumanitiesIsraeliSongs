ילדה מאופרת, קווים בשחור
תמונה במסגרת ושם מאחור.
שכונה מסודרת, הורים ודירה
ילדה משוחררת, אישה מכורה.
בוכה וצוחקת, טועה כמו כולם
לבד נאבקת, לבד בעולם.
ילדה שבודקת כל מה שאסור
אשה משחקת, מזרק וכדור.
כולה רועדת
עד שהרעל שוב יחדור אל תוך גופה
לא, היא לא רוצה יותר
נשבעת שהיא לא רוצה יותר
להתנפץ לחוף כמו ספינה טרופה.
סביב היא רצה
וחוזרת שוב תמיד להתחלה
היא תוותר והיא תשכח
או מישהו יאהב אותה כל כך
עד שתצא מהחלום הרע שלה.
תמיד כשזה סרט זוכה הגיבור
ילדה מתפוררת, קווים בשחור.
מסע היא עוברת מתוק ונורא
ילדה מפוחדת - אישה מכורה.
כולה רועדת...
