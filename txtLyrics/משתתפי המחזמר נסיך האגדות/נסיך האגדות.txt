אגדות נרקמות מחלומות
ברגעים של בדידות ושל תקווה
אל הדף הלבן המילים אז זורמות
וממלאות את השורות באהבה
באגדות יש מלכים וגם מלכות
אך הנסיך האמיתי של הארמון
הוא האיש הקטן שרוקם דמעה לצחוק
ומפליג באותיות על גלי הדמיון
הוא נסיך האגדות
למרות שאין לו כתר
הוא נסיך האגדות
שכותב עוד ספר
הוא נסיך האגדות
שבוקעות מתוך הלב
ובזכותו באגדות
נתאהב
אגדות נרקמות מחלומות
על הדפים הדוממים בשולחן הכתיבה
אבל הן לא אילמות, מפה לאוזן הן זורמות
וממלאות את העולם באהבה
לפעמים מובילות הן לסוף יפה
לפעמים בחוט של עצב מסתיימות
ולפעמים קורה הפלא או הנס
ומול עינינו האגדות מתגשמות
הוא נסיך האגדות...
חלומות מולידים אגדה
וגם לנו, הקטנים, מותר לחלום
אם נאמין נוכל לברוא אהבה
וזה יקרה, אולי עוד היום
הוא נסיך האגדות... 
