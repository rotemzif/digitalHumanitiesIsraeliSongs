אני חוזר אל המקום
בו לא הייתי מעולם
ובכל זאת בא משם
הולך ונעלם
על דרך יפה ועצובה
פריחה באפור
מעט מהשמש והרבה מהקור.
בדרך לאיבוד
כאן אני רק עובר
אין לי שום כוונה להישאר
ובכל זאת חוזר.
אנ'לא מדבר את השפה
רק ת'מבטים.
אנ'לא מכיר את שמות המתים,
את הסודות שבבתים.
שקט של סוף
מטפטף לי מהעורף,
העצים אביב אבל הלב שלי חורף. 
בדרך לאיבוד
כאן אני רק עובר
אין לי שום כוונה להישאר
ובכל זאת חוזר.
כי זה אני בחיים אחרים,
אבל הייתי חייב להמשיך
לברוח מן הכוח להרע
כל הדרך חזרה.
כבר הייתי כאן
ולא ארצה להיות שוב לעולם
עכשיו אני רק זר במקום מוכר
כל מה שהייתי ונגמר.
