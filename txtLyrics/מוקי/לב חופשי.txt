לב חופשי,
היום הלב שלי חופשי,
אין כבלים
ואין עוד דאגות.
הוא נקי משקרים
וחף מגעגוע,
עירום.
לב חופשי
כמו הרוח.
ואחרי שנשרף,
ואחרי שנגמר כבר
משתחרר ונמלט
לעוד פעם אחת.
ואור גדול עולה מתוך החושך,
מתגלה.
הלילה יימלט מפני הבוקר
העולה.
לב חופשי,
היום הלב שלי חופשי,
בלי תוכניות
ובלי הבטחות.
והחיים ממשיכים,
משפחה, חברים, נשים,
אז אני לא לבד
אני רק בלעדייך.
והלב הזה שנשרף,
הלב הזה שנגמר כבר
משתחרר ונמלט
לעוד פעם אחת.
ואור גדול עולה מתוך החושך,
מתגלה.
הלילה יימלט מפני הבוקר
העולה.
עכשיו את רחוקה ממני,
אבל זה לא כואב.
כי כמו שהגעת ככה גם הלכת –
את, ששברת לי את הלב.
