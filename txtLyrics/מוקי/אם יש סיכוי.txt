יום אחד כולנו נעלם
ולא יהיה אנחנו, לא יהיה יותר גם הם.
כאילו לא היינו פה - נחדל להתקיים
ורק מי שהתעורר שוב לא יירדם.
אני רוצה לברוח מהמוות,
לדעת לרמות את העולם בחזרה.
אני לא רוצה לחיות כאילו אין יותר ברירה,
קרוב יותר ממה שזה נראה.
אם יש סיכוי - אז זה הזמן,
אני מוכן.
הכי קרוב, כמעט מובן,
אני מוכן.
וכל דבר הוא קצת סימן,
אם יש סיכוי שזה כבר כאן
אני מוכן.
אנחנו נולדים כל פעם קצת,
באים בחלקים אל העולם הזה, לאט. 
העיניים הגדולות רוצות הכול בבת אחת,
אחרי מה אני רץ? ממה אני נמלט?
מהמקום הכי נמוך עולים הכי גבוה,
לגמור ולהתחיל הכל שוב מהתחלה,
לחתוך את השמים דרך קור ואפלה,
לקבל את הכנפיים חזרה.
אם יש סיכוי - אז זה הזמן,
אני מוכן.
הכי קרוב, כמעט מובן,
אני מוכן.
וכל דבר הוא קצת סימן,
אם יש סיכוי שזה כבר כאן
אני מוכן.
אפשר לראות את זה מגיע כבר
מתחת לשמים,
לתפוס ת'מציאות שלי חזק
בשתי ידיים.
