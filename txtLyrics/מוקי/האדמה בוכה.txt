לא זו לא טעות אחי, זו המציאות
עולם שלם מלא בכעס ובדידות
ותראה שיש כל כך הרבה טיפשות,
אחי, אין שום דבר פשוט
כולם רוצים מהר ובקלות.
כמה זה הרבה ומתי זה מספיק?
מי יותר שווה? זה נראה לי מצחיק
איך עושה רובה וכמה זה עולה?
כל הנהרות מובילים אל הים והים אינו מלא
ואני שואל ? מה חשבנו שיקרה?
עוד לא נגענו בקצה של הקצה
עולמות שלמים עוד מחכים שנגלה
אבל אנחנו עסוקים עוד בלקנות ולקנא
עבדים תמיד היינו ועבדים נשאר
לעוצמה ולשלטון, לשררה ולפאר
עמוק בפנים כולם רוצים להשתחרר
מאותם הכבלים ולא יכולים - כי משהו חסר.
לא זו לא טעות...
רק את עצמו יכול אדם לשנות ולראות שהשתנה העולם
כל כך רבות הן הדלתות שלא נפתח אף פעם
איך נקום בבוקר אם בלב יש לנו חור?
אני לא רואה באופק את הסוף או את האור
אחים ואחיות! זה הזמן לקום ולהיות
לא נוכל לישון יותר, צריך לגרום לזה לקרות
כי אם לא למדנו עד עכשיו אולי אף פעם לא נלמד
כמה שנים  עוד נשארו לנו? אף אחד לא רוצה לבד
אדם הוא רק אדם ומה בין דם לדם?
כשמחלקים את העולם לבעדנו ונגדם -
האדמה בוכה, האדמה בוכה.
