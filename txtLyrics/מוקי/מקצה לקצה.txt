אני אטפס את ההר, אני אשחה את הים
אני אחצה ת'מדבר, אני אכבוש ת'עולם
כי אם נפסיק לשאול - נפסיק לגדול
אם לא נלך רחוק - אז בקרוב ניפול
כי אני ראיתי מוחות גדולים מתבזבזים
על פוליטיקה קטנה ותאווה בינונית
ראיתי אלף נביאים של שקר,
תמיד הם מספרים לי שיש להם תוכנית
ראיתי את הארץ מקצה לקצה
כמה הרבה אתה מחפש וכמה מעט אתה מוצא.
רק נגיעות, כמה טיפות
אבל הן שוות יותר מים, אני לא אפסיק לנסות
והדרך עוד קוראת לי להמשיך
להוסיף וללכת גם אם בחוץ כבר מחשיך,
שום דבר שאין לי אני בטח לא צריך
השביל הזה הוא השביל שלי ואת עצמי אני מוליך.
אני אטפס את ההר...
כמה שתקנו כשהיינו צריכים לצעוק
כמה צעקנו כשהיינו צריכים לשתוק
כמה נלחמנו במקום לוותר 
כמה וויתרנו במקום להילחם
כי זה אף פעם לא יוצא כמו שאתה רוצה
החיים לא קורים כמו שהיית מצפה
והבריחה הזו היא מחלה כזו
שגם אלף רופאים לא יוכלו לרפא.
אבל כל שאלה היא כבר תשובה
כל נגיעה כל כך טובה
הכוח נמצא במחשבה - כמה אהבה
כי לחגוג ת'חיים זו הדרך לשרוד
מבקש שיתנו לי עוד
שרק יתנו לי ללכת עוד
את אותה הדרך שקוראת לי לקום ולצאת
אני צריך רק את מה שיש בי - כל מה שיש לי לתת
אותה הדרך והיא נפקחת מעצמה
כל המכשולים הם אשליה.
