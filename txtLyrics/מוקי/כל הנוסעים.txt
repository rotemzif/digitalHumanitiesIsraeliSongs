כל הנוסעים! להדק חגורות אנחנו ממריאים.
מוזיקה תיקח אותנו לכוכבים:
אל ה"אפשר אחרת" אל ה"מה היה אם?"
כל המחוגים על אדום ועולים...
מדבר הקברניט שלכם לטיסה
כולם למקומות ויאללה ניסע
נמריא על המנגינה, נצא למסע
ניקח את הסיבוב אל האין כניסה
בכיוון הכללי של ההשראה
בין העננים,תחת התראה
(בתיקי משטרה יש לי הרשעה)
לוקה בהפרעה חמורה!.
בסימן עלייה לכיוון המעבר
נקיף את העולם בלי לצאת מהחדר
צריך להתכונן, להרגיש את התדר
מוק בא להסית ולהדיח בעדר.
אני זה שנושם חיים ומוזיקה
בוער ממנה ושורף איתה, 
כשהיא עוברת דרכי אני מחליף צורה
הופך לצינור שמחבר שמיים ואדמה
כל הנוסעים...
שבק מיוזיק עוברים אל המסך הבא
קול שופר בחוצות ותרועות מלחמה
ואצלי כמו מניפה נפתחת תת הכרה
ואני עולה ברוב קהל וחייל על הבמה
כאילו אין מחר, כאילו אין ברירה
אני חסר עבר, חסר מצב צבירה
עף כמו פרפר, עוקץ כמו דבורה
בדרך המהירה אל ההארה
מצאתי מה שאיבדתי, למוזיקה נולדתי
פקחתי את עיניי אל העולם ואז קלטתי
כמה שנשרטתי, המראתי- לא נחתתי
בא כמו קאראטה קיד, והנה מה תיקלטתי
כל הנוסעים...
נשארו עוד מקומות בחללית בובה
תוכלי לטוס אל החלל, בכוכבים לנגוע
למקומות הראשונים, עכשיו תופסים גובה
כל המתחרים שלי אוכלים את הכובע
את החרוזים שלי תוכל לקנות בדיוטי פרי
כל דיילת א'-א' פה היא דוגמנית
לפניי שתיתן לה את הדרכון שלך או את הכרטיס
וודא שיש מקום בתא הטייס פה ליידי
עם שיר ניקח אותך אל על, אל הכוכבים
שם כל הצרות נראות כמו פירורים קטנים
שחרר את החגורה ותרגיש בנוח
אז מה אם אין לי רישיון וגם אין לי ביטוח
מתכנן את המסלול עם עיפרון ומחברת
כמו חללית מעופפת עובר מדלת לדלת
חודר אל תדר וחדר,יוצא מכל מערכת
תחזיקו חזק כי אנחנו עולים...
כל הנוסעים...
