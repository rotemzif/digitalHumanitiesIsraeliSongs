על כל סיבה להשאר -
יש לי עשר לעזוב
רחוק מעין ומלב,
זוכרים רק את הטוב.
אבל אני בוחר מחדש כל יום
להשאר קרוב
ואני לא אפסיק לחלום.
לא אפסיק לאהוב.
מה עשינו לנו שאנחנו ככה כואבים?
ואיך זה שחשוך כאן אם כולנו כוכבים?
איך עדיין לא רואים שהשמיים שקופים?
מתחבאים בדיוק ממה שאחריו רודפים.
נשארים תמיד במרחק של נגיעה
כל כך ריקים מתוכן רק הבטן מלאה
אולי צריך להרוס את הכל ולהתחיל מהתחלה.
וכל השיר הזה תפילה -
שלא נפסיק לחלום...
וכמה זה מוזר,
כשעצמנו לנו זר
שולחים לגעת במה שאי אפשר.
רוצים לטעום כבר היום
ממה שיבוא רק מחר
האם זו החירות,
או שאדם בתוך עצמו נקבר?
לא יהפכו אותי לאחוזי צפייה
לכוח קנייה
לפוטנציאל למכירה
לא יכבו אותי שמועות על מלחמה
לא יעצור אותי מכשול
לא תפיל אותי חומה
צריך לצאת - כדי לחזור
להתרחק - כדי להתגעגע
המציאות צועקת לי באוזן,
אני כבר לא שומע
מחזיק את הראש גבוה,
כי אם לא אני טובע.
ולמרות כל מה שאני יודע -
לא נפסיק לחלום...
