אל החורש הירוק אני הולך
ואוזני קשובה לכל נשימתך
שם הנחל מתמזג בחלומך,
מלווה בניגונו את שירתך.
אל החורש הירוק אשא עיני,
והדרך מסומנת לרגלי,
הסלעים והחוחים אולי צורבים
אך אני מרגיש שאנו די קרובים.
שם בצל עצי האורן הגבוהים
השירים הישנים עוד נשמעים
נשתרע אוהבים ומשתאים
וכמותם נצמח ביחד גאים.
אל החורש מועדות עתה פני
הגגות הכיכרות מאחורי,
על מרבד המחטים פוסעות רגלי
ויופייך המתרגע לפני.
אל החורש הירוק אני פונה
סביונים והרדופים אני מונה
וזמיר קטן משיב לי ועונה
המראה הזה סביב כל כך שונה.
שם בצל עצי האורן הגבוהים...
