פיל פילון אפו ארוך
לא יידע כיצד לדרוך,
רק אתמול נולד הפיל
וללכת לא רגיל
פיל, פיל, פיל־פילון
לא יידע לדרוך.
פיל פילון קוראת לו אמא
בוא אלי צעד קדימה
ופילוני לא יזכור
אי פנים ואי אחור
פיל, פיל, פיל־פילון
לא יידע לדרוך.
כך עמד פילוני פיל
אך ללכת לא התחיל
את חוטמו הניף כדגל
לא הזיז אפילו רגל
פיל, פיל, פיל־פילון
לא יידע לדרוך.
אך הסוף היה מבהיל
בא הביתה אבא פיל
פיל פילון נבהל מאוד
ומיד התחיל לצעוד
פיל, פיל, פיל־פילון 
כבר ידע לדרוך!
