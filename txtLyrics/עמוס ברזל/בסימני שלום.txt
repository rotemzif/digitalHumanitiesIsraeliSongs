בסימני שלום 
בעולם כך מברכים
אנשים אומרים שלום,
לשלום יש סימנים.
שלום, אומרים בסינית 
וביפנית עם קידה,
מצמידים כפות ידיים 
מתכופפים בצעידה.
שלום, אומר אסקימואי
כשאף אל אף יגע,
לימין וגם לשמאל
שלום בלי דאגה.

בסימני שלום...
שלום, אומרים ולוחצים
ידיים בנימוס,
יד ימין אל יד ימין
נושיטה בלי היסוס.
שלום, אומרים כשמתנשקים, 
שלום חמים מאוד 
מתחבקים עם חברים
ועם הדודה והדוד.
בסימני שלום...
שלום, עושים לרכבת
הדוהרת בין נופים
וביד עושים שלום
לעברה מנפנפים.
שלום, אומרים לחברים
שברחוב פוגשים,
שלום בראש מהנהנים
וכובע מסירים.
בסימני שלום...
