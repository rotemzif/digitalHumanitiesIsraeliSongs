אוף, אני לא רוצה ללכת לישון,
יש עוד סרט מצויר ומשחקים המון.
אני רוצה עוד לשחק בלגו במחשב,
אומרים לי לך לישון, את זאת איני אוהב...
אז מה אם מאוחר צריך לקום מחר
עוד לא הספקתי שום דבר.
ממני מה רוצים, יש עוד המון דברים
כמו ספרים ומשחקים.
אבל אומרים לי לך לישון, כל המבוגרים.
אוף, אני לא רוצה ללכת לישון
לא ביום שבת ולא ביום ראשון.
אני רוצה עוד לשחק, שמח לי וכיף,
אבל פתאום אני נרדם, אני כל כך עייף... 
אז מה אם מאוחר...
