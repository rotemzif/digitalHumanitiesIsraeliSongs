כשיצא הרב יצחק לדרך ארוכה
הוא לא נרתע מסער הימים.
העולם עטוף היה באופל ושתיקה
ואנו עוד היינו כחולמים.
נצח ישראל ואור ירושלים
היו שורשי אמונתו.
בעזרת האל ובחסדי שמיים
הוא הפגין את עוצמתו.
כך נדד הרב יצחק בדרך חרבה
ללקט את עם הפזורים.
הוא צפה בהולם לב במוות וציווה:
"תורתנו היא תורת חיים!"
נצח ישראל ואור ירושלים
הם הנחו את חוכמתו.
בעזרת האל ובחסדי שמיים
הוא נתן את נשמתו.
עוד המשיך הרב לתבוע את גדולי הדור,
בשם יישוב חרד ומנותק.
שתי עיניו ניבטו בהם כאבוקות של דרור.
הן הדליקו משואות יצחק.
נצח ישראל ואור ירושלים
הם הרוו את כנותו.
בעזרת האל ובחסדי שמיים -
רב ראשי ראשון למדינתו.
כמו נביא וכמו שופט-גואל
דיבר באמונה,
וארץ ישראל
היתה למדינה.
