הזיקית האפרורית 
עושה ממני צחוק 
כשעברה ליד הדשא 
הפך צבעה ירוק, הפך צבעה ירוק. 
הזיקית הירוקה 
נאלמה פתאום, 
כי בשדה כלניות 
הפך צבעה אדום, הפך צבעה אדום. 
זיקית, זיקית עמדי לרגע, 
אל תחליפי את הצבע. 
זיקית, זיקית עמדי כעת, 
נראה איזה צבע יש לך באמת. 
הזיקית האדומה 
ירדה לאדמה 
ופתאום היא נעלמה 
הפכה כולה חומה, הפכה כולה חומה. 
גם בחום אינה נשארת 
ככה היא נזהרת, 
את צבעה בוחרת 
כך היא מסתתרת, כך היא מסתתרת. 
זיקית, זיקית עמדי לרגע...
