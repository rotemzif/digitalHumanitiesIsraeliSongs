חיטה נגדל בזיעת אפנו 
ממנה נוציא את לחמנו 
שעורה בשלה זהובה נקצור 
בירה וגריסים ניצור. 
‎‎‎ 
גפן פרי ההילולים 
גם ליין גם לצימוקים. 
תאנה טרייה או גרוגרת 
בכל מצב היא נהדרת 
שבעה מינים, שבעה מינים 
שנתברכה בהם ארצנו 
בסלים ובטנאים 
ביכורים הבאנו. 
רימון אדום בריא טעים 
גם המיץ גם הגרגרים. 
זית מוסקים ושמן יוצרים 
מזיתים שחורים וירוקים. 
התמר דבש מתוק כל כך 
גם היבש וגם הלח 
תמר גפן חיטה ושעורה 
זית רימון ותאנה. 
שבעה מינים, שבעה מינים 
שנתברכה בהם ארצנו 
בסלים ובטנאים 
ביכורים הבאנו.
