שלום אחרון אל החורף
ברוכים הבאים לאביב,
אפשר לקבל כאן סחרחורת
מרב הפרחים מסביב.
סנונית ראשונה ברקיע
הביאה שלום מרחוק,
אופנה חדשה כבר הגיעה
הנוף התלבש בירוק.
ענן לבן, גשמי ברכה,
תודה החורף עשית את שלך. 
ומי שלא מאמין, הטבע מזמין,
השמש הביאה בשורה.
ומי שלא מאמין, אסור שימתין
אביב יחלוף במהרה.
שלום אחרון אל החורף
פנה לדרכו לבסוף,
השמש טובה עד הערב
אפשר לטייל על החוף
הביטי איך קרן השמש
צובעת באלף גוונים,
שדות בהרים ובעמק
לוטפת את פרחי הגנים.
ענן לבן, גשמי ברכה,
תודה החורף עשית את שלך. 
ומי שלא מאמין, הטבע מזמין,
השמש הביאה בשורה.
ומי שלא מאמין, אסור שימתין
אביב יחלוף במהרה.
