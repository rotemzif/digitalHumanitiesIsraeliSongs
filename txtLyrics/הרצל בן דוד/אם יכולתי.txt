ואחר כך תרצי קצת לישון
תחפשי לעצמך קצת שקט
אך גם השינה הזאת תעבור
ופתאום יורד כבר ערב
והוא עוד מעט יחזור
עייף מתוסכל יספר שכואב לו
לא ישים לב אלייך בכלל
ואת ממשיכה לחייך אליו
אם יכולתי הייתי אומר לך לברוח
אם יכולתי הייתי בוכה בשבילך
העיניים שלך חייבות לנוח
השמיים מעל כועסים בגללך
והצחוק שהיה לך פעם איננו
כמו נסגרת מאחורי כאב
והבוקר שמתחיל לעולם לא ייגמר
אם יכולתי הייתי מדליק את העולם בשבילך
והבית שקט וכולם ישנים
ואת מחפשת קצת שקט
ואת מתייפחת לתוך הסדינים
שאותם רקמת בליל אמש
