היה נערי דגול מרבבה,
זריז, אדמוני גבוה.
נשבע נערי לי שבעים ושבעה,
אמר באביב אבואה.
אמר: אשובה עם עגורים.
אמר: נצא ללקט גרגרים.
פטל אדום על שיח,
טנא מלא הבטיח.
הוי עגורי ארוכי הצוואר
חלף האביב,
הקיץ עבר.
צל מעופכם במים.
נחל שלי טהור עיניים.
אצא עם השחר אשב על החוף,
קני סוף לפני ישתחו.
את זהב תלתלי בנחל אחוף,
אראה את פני בנחל.
כפרח לבן מצחי יצוף,
ראו חיוורונו עגורים במעוף.
פרח שלי חבצלת,
אין לך תקווה תוחלת.
הוי עגורי ארוכי הצוואר.
גורל נערי,
ידובב הנהר,
ישאו גוויתו המים.
נחל שלי טהור עיניים.
