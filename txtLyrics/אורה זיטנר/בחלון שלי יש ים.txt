יש לי חדר משלי עם קירות בצבע תכלת
ובקיר אחד קרוע לי ריבוע של חלון
כמו תמונה יפה מסרט, עם וילון במקום מסגרת
ואני אוהבת לשבת להביט בו ולחלום
בחלון שלי רואים
קצת כחול מהשמים
ובקיץ יש בו שמש
לפעמים ענן או שנים
גם ענף ורדים פורח
עם ציפור שנעלמה
אך נפלא מכל אלה
בחלון שלי יש ים
יש לי חדר משלי....
רק בים שבמסגרת
יש המון דגי זהב
בוודאי גם בת הים
מתלטפת בגליו
ובחושך מגבוה
משתקפים בו כוכבים
ושולחים אליו למטה
נשיקות של זהבים
יש לי חדר משלי...
אך תמיד תמיד בלילה
אם סעור החוף או חם
משתתק בבת אחת
מתמלא שלווה הים
כי לשמש הוא מיטה
הוא גם הכסת גם הכר
בין גליו מהר נרדמת
לילה עד... מחר
יש לי חדר משלי...
