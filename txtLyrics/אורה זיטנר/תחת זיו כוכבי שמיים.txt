תחת זיו כוכבי שמיים
שים עלי את כף ידך!
כל מילה שלי דימעה היא -
נא קבלנה אל חיקך!
כוכביך זיו יטילו
אל מרתף אישון עיני;
אך קו אור אין בי אפילו
להשיב בו על השי.
הן על מי, אם לא עליך,
עוד אשליך את יהבי!
את ימי כולם ליחכה
זו האש שבלבבי.
נח במרתפים השקט,
דמי הרצח מחלחל,
אל גגות נפשי חומקת,
מתחקה: איך, אל?
נשאות ביבב פרוע
סמטאות ועליות,
ואני - מיתר קרוע -
שר אני לך עוד זאת:
תחת זיו כוכבי שמים
שים עלי את כף ידך!
כל מילה שלי דמעה היא:
נא קבלנה אל חיקך!
