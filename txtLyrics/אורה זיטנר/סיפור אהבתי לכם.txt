מראשית אותה הדרך
כל אשר אני זוכרת
כל אהבותי מטורפות,
אוהבי חלפו ובאו
ותמיד תמיד ידעו
כי בעוד שעה כנף אפרוש.
מה יוסיפו, מה ייתנו
אבירי חלומותינו
אם תמיד הגיתי רק בכם,
כל ימי וכל ימינו
לא היה יפה ממנו
מסיפור אהבתי לכם.
מה קשתה הדרך
בלי מילת חיבה
מה קשתה הדרך
אך עברתי בה,
כל לילות דצמבר 
אור בתוך ביתי
מה חשוב דצמבר
אם ליבכם איתי.
גם הערב גם הערב
אנוכי לכם אומרת
ארוכה הדרך לליבכם,
את קציה לא ידעתי 
ולא פעם בה קפאתי
אך הוספתי דום להילחם.
מה לי רוח מה לי שלג
בזתי לקטנות כאלה
וללא מנוס ללא רחם,
כל ימי וכל ימינו 
לא היה קשה ממנו
מסיפור אהבתי לכם.
חורפים חלפו ובאו
אביבי התמהמהו
מעולם לא באתם לראותי,
איש מכם לא בא לשמוע
איך ליבי מוסיף לדמוע
איש לא בא לומר לי : אחותי.
אז לעזאזל אמרתי
ודלתות ליבי סגרתי
איך כלתה נפשי אחריכם,
אך אם גם זרים אהבתי
מחיקם תמיד הן שבתי 
אל סיפור אהבתי לכם,
אך אם גם זרים אהבתי 
מחיקם תמיד הן שבתי
אל סיפור אהבתי לכם.
