הבוקר יבוא, הבוקר יבוא
אנחנו לא נישן את כל הלילה לפניו
נשב ליד הכביש על שפת התעלה
נרכב על משאית ברוח הלילית
נראה את הגבעות מתעוררות באור סגול
ביתך יהיה צוחק וקיץ בחלון
כשאנחנו נצא ביחד
את תלבשי את השמלה הסגולה
ושוב עינייך מוצפות באור כהה
את תשלחי חיוך אל כל עובר ושב
וסיגלית פתאום תפרח בשיערך
את תזמרי לך שיר שאת מיליו שכחת
את תצחקי פתאום ולא תדעי מדוע
כשאנחנו נצא ביחד
הבוקר יבוא, הבוקר יבוא
אנחנו לא נישן את כל הלילה אחריו
נרוץ את כל החוף נשתה את כל העיר
נשיר באוטובוס שירים משוגעים
נשב מאה שעות על הגדר שמול ביתך
וככה זה יחזור וכך יהיה תמיד
כך יהיה כשנצא ביחד
איך תלבשי את השמלה הסגולה
ואיך תוצפנה שתי עינייך אור כהה
איך תשלחי חיוך אל כל עובר ושב
וסיגלית פתאום תפרח בשיערך
איך תזמרי לך שיר שאת מיליו שכחת
ותצחקי פתאום ולא תדעי מדוע
כאשר לא נצא ביחד
