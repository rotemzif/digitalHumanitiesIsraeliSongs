אומרים שאהבה היא חלק ממך
ואם תאהב את העולם הוא יאהב אותך.
אומרים שהלילה הוא חלק מהאור,
אומרים שאם תלך, תמיד בסוף תחזור.
אומרים שאנשים, הם לרוב רק מה שהם
ותמיד לפני הטוב אתה חייב קצת לדמם.
הם אומרים שגם אתה וגם אני ושוב אתה,
כשהסוף יבוא נרגיש - חזק ת'חרטה.
אבל בינתיים... 
בינתיים לחיות, בינתיים לראות 
כחול של שמיים.
אומרים שאהבה מתחילה בהתחלה,
אומרים שכל פרידה תמיד נראית כחולה.
והשמש כל בוקר ממשיכה לעלות
ובינתיים לחיות, בינתיים לחיות.
אומרים שגם ביחד - אפשר פתאום לבד.
אומרים שגם בשניים גומרים אחד אחד.
אבל בינתיים... 
בינתיים לחיות, בינתיים לראות 
כחול של שמיים.
אומרים שאהבה היא חלק ממך
ואם תאהב את העולם הוא יאהב אותך.
