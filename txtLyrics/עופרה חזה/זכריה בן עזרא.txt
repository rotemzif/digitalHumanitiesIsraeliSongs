אני זכריה בן עזרא
ולחמי לחמא עניא
וגר אני במעברה
אצל הכביש לנתניה
בחורף יא הקור חודר
בקיץ יא מחניק לי
אבל איני דורש יותר
זה מה שיש מספיק לי
פה כל עשיר וכל עני
מוצא פגם או מום לו
רק האחד התימני
עוד לא חסר מאום לו
יא מי פילל יא מי מילל
שיזכרני הגואל
אם נתקיים מה שהבטיח
ובא המלך המשיח 
הכל כדאי אם טוב אם רע
נאום זכריה בן עזרא
בפוליטיק עודני תם
אין לי מושג כזית
ואללה חרות ואללה מפם
אנא מחוץ לבית
כי הבורא עלי גזר
זכריה דון ושקולה
את חמורך תוליך ישר
אל תט ימין ושמאלה
ואנוכי בתום שואל
למה רבים בניך
לו רק ידעת ישראל
מה טובו אוהליך
יא מי מילל...
אתמול נולד בי לב אחר
נשאתי נס ציונה
ירדתי לשדה בוקר 
בדרך בן גוריונה
אמרתי לו תשמע אדון
אל נא יפלו פניך
כל זמן שיש עוד אל עליון
זכריה אחריך
אז לבבו מגיל נדם
ולשונו נבוכה
יא זכריה אשרי העם
שיש לו בן כמוך
אשרי העם והמדינה 
אם זה כוחה וזה אונה
אם כך הן לא לשווא ירדתי
וטוב הצעד שצעדתי
הכל כדאי חי אל עליון
נאום הגבר בן גוריון
