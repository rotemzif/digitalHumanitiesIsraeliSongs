אור הירח על ההר 
לילה לבן בשדות בית לחם 
תן מילל בקול נשבר 
אנה פנה עדרי ללכת 
אח לנשר ולעיט 
אין לי שם ואין לי בית 
הי חלילי ילל, ילל חלילי 
עד ליל אוסיף ללכת 
עם תרמיל רועים על שכם 
הי חלילי ילל, ילל חלילי 
אבן מוטלת על לבי 
כאבנים בשדות בית לחם 
רוח עובר בעשבים 
אנה פנה עדרי ללכת 
אי שם בסוף הדרך 
התחכי עד רדת ערב 
הי חלילי ילל, ילל חלילי 
התחכי להלך 
עם הלחם והמלח 
הי חלילי ילל, ילל חלילי 
אור הירח על ההר 
לילה לבן בשדות בית לחם
