אם תרצה כך לסגור את הכל
ולא להשאיר בי דבר
לא לבדוק, לא לקרוא, לא לשאול
ולהיות כה רחוק לי וזר
לראות בשמיים ציפורים דואות
בשעת ערביים כמעט כמעט לבכות
רק איתך לי קשים הדברים
רק איתך לא קל לדבר
יש גברים, יש גברים שבוכים
כשליבם מסרב לוותר
לשתי הרגליים הרועדות וכושלות
לשתי העיניים שלא יודעות לצחוק
קום אלי, קום והתעורר
התגבר ונתגבר
כל הקסם והאור
סובבים בלי לחזור
סובבים איתנו ונוגעים
ונוגעים רק בנו כחלום
ובך מה בך מסתתר
אל מי כך תבער כעשן
לא, אני לא אהבתי אחר
רק לך מחכה כל הזמן
אם פעם היית שורש מלבלב
עכשיו נשארת אכזבה בלי לב.
