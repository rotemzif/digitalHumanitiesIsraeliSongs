כאב מוזר במבטך
אשא אותו דומם
ואל תבוא אל זרועותי
בסימנים של די
אם חם או קר אני אסבול
בנדודי שנותיי
ואל תבוא באלם קול
אל בכי לילותי
באהבה, בהרהורים
במנגינת הלב
אנחנו שנינו רק שוקעים
בלהיטות הכאב
אתה כה זר במבטך
תועה הרחק אי שם
ואיך תבוא אל זרועותי
ובידך נקם
בוא נעדן את המילים
אולי שתקנו די
אתה יודע, המרחקים
טורפים את לילותי
באהבה, בהרהורים
במנגינת הלב
אנחנו שנינו רק יודעים
את להיטות הכאב...
