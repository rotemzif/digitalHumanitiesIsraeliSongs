צלילי מרחקים נושאים את הלילה
על גב עננים אל יום המחר
ואת זיכרונך בטרם הלכת
כיסה מעיל בחורף הקר
מנסה עוד לשמור בינינו על קשר
גם אם השקרים הפכו להרגל
אתה עוד תלך אליה בסתר
ואני אחריך נתפסת כמו צל
ימים נשברים, רוצה רק מרגוע
לא אוכל עוד לראות דרכים רחוקות
ימים נשברים, רוצה רק מרגוע
קרובה אליך, טובה אליך, קרובה אליך להיות
מלחמות אבודות הולכות ובאות שוב
ושתינו נשים צעירות ובוכות
מחכות בדממה לאהוב שישוב עוד
ביני ובינה - המילים רועדות
