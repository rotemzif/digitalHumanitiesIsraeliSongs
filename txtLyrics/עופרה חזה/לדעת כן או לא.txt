הכל מדבר בעדו, 
רק עיניו לא אומרות לי דבר
ואני מקשיבה לקולו 
שנשמע לפעמים לא מוכר
לא, בתוך מבטיו אין שקרים
ובתוך מילותיו אין סתרים
רק בתוך נשמתו יש דברים 
אפלים, רחוקים, מוזרים.
לדעת כן או לא כן או לא
עלי כותרת בגללו 
תולשת לחפש בם אהבה
לדעת כן או לא כן או לא
גינת פרחים רק בשבילו 
עוקרת לחפש את התשובה
הכל מסמן לי בעד, 
בעצמי רק איני בטוחה
ואני מקשיבה לקולי, 
המילים בי אומרות רק ברכה
לא, בתוך מילותיי אין שקרים
ובתוך מבטיי אין סתרים
ובתוך נשמתי בשלווה
הדברים מעצמם מסתדרים.
לדעת כן או לא ...
