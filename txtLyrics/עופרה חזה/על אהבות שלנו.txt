לפעמים מבט חטוף
מכה בעיוורון
הליטוף הרך עולה
ובא כמו שיגעון
ולפעמים, מבלי לחשוב
אתה בא לבקר
ואיתי ברע בטוב
רוצה להיזכר...
היית לי כמו ילד
חופשי ומאושר
דופק בי על כל דלת
וחבל הכל עבר
עבר כי לפתע
בתוך מחול סוער
הופעת לי בפתח
ושרת שיר אחר...
על אהבות שלנו על אכזבות
על קנאות שבנו וזיכרונות
אני משוטטת לי כפרפר בן יומו
החי את הרגע בתוך חלומו...
ומה עכשיו נותר לי
בתוך ההריסות
חלום אחד בניתי
חלום כדי לחיות
לקום איתך בבוקר
לשתות איתך קפה
לצחוק איתך באושר
אל תוך כל יום יפה...
