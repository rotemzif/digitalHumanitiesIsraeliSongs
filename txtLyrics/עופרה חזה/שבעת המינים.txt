ארץ תאנה וזית
גפן על קירות הבית
ותמר מיתמר עד לב שמיים
שמש בחיטה, באורן
הר של שעורה בגורן
ורימון אדמדם לחיים
אח... שבעת מינים
וזימרת הארץ בגנים
אח... שבעת מינים
ופרחים כחולים ולבנים
בני יעקב היטו כתף ושכם
ובזיעת אפם הוציאו לחם
מן הגיא, מן ההר, מן העמק הזרוע, 
מן החוף, מן המדבר.
איש לאחיו אמרו שלום עליך
ובלילות מה טובו אהליך
בסוף הקיץ צל עבים
ואחרי החורף שב האביב
לו ראינו, לו רצינו
לו היינו יחד משתנים.
