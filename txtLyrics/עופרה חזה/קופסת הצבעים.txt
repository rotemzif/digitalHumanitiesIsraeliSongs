הייתה לי קופסת צבעים
זוהרים, נעימים ונאים.
הייתה לי קופסה של צבעים יפים
צבעים קרים, צבעים חמים.
לא היה לי אדום, 
לא היה אדום של דם הפצועים.
לא היה לי שחור, של אבלות יתומים.
לא היה לבן, לבן של פני המתים.
לא היה צהוב של חולות לוהטים.
הייתה לי קופסת צבעים...
היה, היה לי כתום.
היה כתום של שמחת חיים.
היה לי ירוק של לבלוב ופריחה.
היה תכול של שמיים בהירים.
היה ורוד לי של חלום ומנוחה.
הייתה לי קופסת צבעים...
הייתה לי קופסת צבעים
זוהרים, נעימים ונאים.
ישבתי לי, ישבתי וציירתי 
שלום. סלאם. שלום.
