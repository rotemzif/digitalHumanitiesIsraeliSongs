לא דיברנו עוד על אהבה
ולא ירדנו אל סופה
אין דבר, הלחם לא יחסר מחר
אז בוא, ושים ראשך על כר
אני רוצה לישון איתך
לנשק אותך לאט לאט
אותך.
לא דיברנו עוד על משפחה
ולא זימרנו את שבחה
אין דבר, הרוח לא יסער מחר
אז בוא, ושים ראשך על כר
אני רוצה לקום איתך
ללטף אותך לאט לאט
אותך.
לא דיברנו עוד על הזקנה
ולא תארנו את חינה
אין דבר, התופת לא יבער מחר
אז בוא, ושים ראשך על כר
אני רוצה למות איתך
לחבק אותך לאט לאט
אותך.
