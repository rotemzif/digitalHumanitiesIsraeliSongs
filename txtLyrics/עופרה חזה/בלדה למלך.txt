באגדות אי שם בהרים 
ישב דוד ורעה עדרים 
בלי שרים, בלי מלוכה 
רק שיר קטן לילדה, ילדה בוכה 
ועוד שיר קטן ותפילה לאל 
שישמור על כל עם ישראל 
ועוד שיר קטן ותפילה לאל 
שישמור על ישראל 
בנווה דשאים אי שם בהרים 
מלך דוד וכבר בא בימים 
נותר בודד בלי עיר, בלי משפחה 
רק מלך סב וילדה, ילדה בוכה 
ועוד שיר קטן ותפילה לאל 
שיסלח לכל עם ישראל 
ועוד שיר קטן ותפילה לאל 
שיסלח לישראל 
באין מלכים, באין אגדה 
תוגת השיר היא האהבה 
מה נותר למשורר 
שיר קטן אם לא יותר 
ועוד שיר קטן ותפילה לאל 
שישמור על כל עם ישראל 
ועוד שיר קטן ותפילה לאל 
שישמור על ישראל
