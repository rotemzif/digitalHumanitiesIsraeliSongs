אושר גדול 
מציף אותי שוב 
החושים נעורים 
מתחדשים נעורים 
זה נעים אני שוב 
מתאהב בחיים 
מתלהב מחדש 
מכל היופי שבפנים 
עכשיו רואים זה מקסים 
כמה טוב ומה נעים 
התפזרו העננים רואים שמיים 
אושר מתוק 
מחבק אותי שוב 
והצחוק מתגלגל 
מהבטן שלי אל 
העולם הגדול 
שהיה עד אתמול 
מנוכר גועלי 
והיום כולו שלי 
עכשיו רואים... 
אושר ענוג 
מלטף אותי שוב 
מנשק בפנים 
מעלים סימנים 
ישנים של כאב 
שסחבתי שנים 
על הגב על הלב 
ופתאום כבר לא כואב 
עכשיו רואים... 
אושר מופלא 
טוב שבאת אלי
לגרש אפלה 
לשפוך אור לחיי 
כבר חשבתי שדי 
ככה עד סוף ימי 
החיים יעברו 
על ידי על פני
עכשיו רואים זה מקסים 
כמה טוב ומה נעים 
התפזרו העננים רואים שמיים 
רואים את אלוהים
