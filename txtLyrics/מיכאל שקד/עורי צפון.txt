מי זאת עולה מן המדבר
מי זאת עולה היפה בנשים
הנך יפה רעיתי
הנך יפה עיניך יונים
מי זאת עולה מן המדבר
כשושנה בין החוחים
אני לדודי ודודי לי
הרועה בשושנים
עורי צפון ובואי תימן
הפיחי גני יזלו בשמיו
יבוא דודי לגנו
ויאכל פרי מגדיו
זאת קומתך דמתה לתמר
וצווארך כמגדל השן
כפלח הרימון רקתך
מבעד לצמתך
עורי צפון...
מה יפו דודייך אחותי כלה
מעיין גנים באר מים חיים
וריח שלמותייך כריח לבנון
נרד וכרכום קנה וקינמון
עורי צפון...
