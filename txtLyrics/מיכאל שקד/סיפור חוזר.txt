יצאה עלמה ממקום של קיט
לשוט בתכלת ים גלי
פגשה היא שם כריש או שניים
ולא חזרה היא אל נווי
שם הגלים יכסיפו קצף
ואלמוגים יפיצו אור
פנינים סביב לה ירקדו
כמתריעים מפני הדור
ביכו אותה יום או יומיים
ועלם לא הכירה כלל
שכח עולם עלמה של קיט
מנוחתה בעדן ים
סיפור חוזר הוא וידוע
כתוב בכל השבועונים
שכח עולם עלמה של קיט
כל זאת בגלל דגים טורפים
עלמה רכה מנווה של קיץ
יצאה לשוח בהרים
פגשה היא שם בחור או שניים
כתבו הם לה יומן סתרים
ריכלו על כך יום או יומיים
בשוק הרי זה מקובל
שכח עולם עלמה של קיץ
מילים ספורות פה וחסל
סיפור חוזר הוא וידוע
כתוב בכל השבועונים
שכח עולם עלמה של קיץ
אבד נשכח יומן סתרים
