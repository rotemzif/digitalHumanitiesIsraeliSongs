אתמול כך הלכת, נסעת רחוק
אומרים שהשקט אלוף בלחנוק, 
ולי כבר נגמר האוויר... 
אז אתמול כך הלכת, מסתבר לתמיד, 
אומרים שהרגש כמו פצע מגליד - 
קשה ושורט ומריר...
אתמול כך הלכת, חמוש במדים, 
אומרים שאתה גיבור של דמים, 
ולי כבה שוב האור...
אז אתמול כך הלכת, מסתבר לתמיד,
אומרים געגוע הופך לכאב - 
צורב ושחור ושביר...
תחזור רק עוד פעם, 
בשביל חיבוק אחרון, 
תן לי לנשום עוד מבט זיכרון. 
תסביר לי עוד פעם, 
תשאל את אלוהים, 
למה כל המלאכים שלו גיבורים...
