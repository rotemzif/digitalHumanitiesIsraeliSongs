אני חתול רחוב
הרחוב היה לי בית
בו שתיתי את מימי
ואכלתי את לחמי
כדי לשרוד שלפתי ציפורניים
במדרגות, במקלטים
מעל גגות הבתים
הצעתי מיטה ללילה
כשהכלבים היו נובחים
התחבאתי בפחים
כשהם שתקו אני המשכתי הלאה
והיום אני חתול רחוב עייף
מחפש חתולה של בית
להתכרבל איתה
להצטנף וללטף
בשעה של בין ערביים
והיום אני חתול רחוב
מחפש חתולה מבית טוב
אז אם תראו אחת כזאת
עוברת בסביבה
תגידו לה שיש חתול פנוי לאהבה
אני חתול רחוב
וברחוב הייתי מלך
אך לאט עם השנים
התחלפו כאן השכנים
ואין היום מי שפותח דלת
בין גלגלי המכוניות
התפתלתי כדי לחיות
ראיתי את סופי לא פעם
וכשרדפוני הטורפים
על הענפים טיפסתי
עד שיעבור הזעם
והיום אני חתול רחוב עייף
מחפש חתולה של בית
להתכרבל איתה
להצטנף וללטף
בשעה של בין ערביים
והיום אני חתול רחוב
מחפש חתולה מבית טוב
אז אם תראו אחת כזאת
עוברת בסביבה
תגידו לה שיש חתול פנוי לאהבה
