אם תרצי שאמחה את הדמעות מעינייך
אחפש ברחובות את צילו של אושרך
אם תרצי אשאר אותו איש בחייך
ואם תרצי, אשתנה בשבילך
אם תרצי שאגור לעולם בין כתלייך
אז אבנה לנו בית ואחרוט בו את שמך 
אם תרצי אהיה שוב חזק בגשמייך
אם תרצי, אשבר בשבילך
אם תרצי אהיה שלך, לא אלך עוד רחוק
ואתן אז את כל חיי כדי לגרום לך לצחוק
אשאר להביט בך בלילה ער
אם תרצי לתמיד, אני אשאר
אם תרצי שאגשים את כל חלומותייך
כשצריך בשרב ובקרח אלך
אם תרצי שאצעד על קוצים בשדותייך
אתרגל לכאב בשבילך 
אם תרצי שאכיר רק את טעם שפתייך
אז אשכח את כל שמות הנשים בשבילך
ובערב אפול כמו שיכור לרגלייך
ואחיה את חיי לצידך
