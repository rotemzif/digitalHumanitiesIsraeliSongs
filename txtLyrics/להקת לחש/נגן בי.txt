נעים האור הכחלחל 
נעים בעיר בלי חשמל 
נושרים מן הלב 
כתמים של כאב 
גופה מבשיל מול עיני 
מתוק כמו דבש שקיעותי 
דביק לי ולח 
רועד ומאונך 
לוחשת לי 
נגן בי 
נגן בי ביי... בי 
ריכוז מפריד ת'צלילים 
שקט מלא בסדקים 
צחוק אווילי 
נפקק בתוך כלי 
ושוב גופה חומרני 
סמוק, סוער, תובעני 
בסוד סודה הכמוס 
בסוד כבודה הרמוס 
לוחשת לי 
נגן בי 
נגן בי, ביי... בי 
ואין מקום כה רחוק 
ואין זמן כה מושאל 
שורף ת'גשרים 
משאיר חללים 
נשארתי ריק ומשומן 
אך לה אין גבול מסומן 
בה דולק עוד האור 
צל כוחי מאחור 
נושמת בי 
נגן בי 
נגן בי, ביי... בי 
נעים האור הכחלחל 
נעים אל תוך החלל 
נעים ענוג החשמל 
האם נמוג החלל?
