בְּקַיִץ 1981 
פָּגַשְׁתִּי נַעֲרָה שְׁחוּמָה מִבַּת־יָם 
מְטַיֶּלֶת בְּגוּפִיָּה לְבָנָה בְּסִמְטְאוֹת יְרוּשָׁלַיִם 
חֶלְקַת צַוָּארָהּ וְרֵיחָהּ הַתּוּתִי 
וּבַת־יָם הַיְדוּעָה לְשִׁמְצָה 
מָשְׁכוּ אוֹתִי אֵלֶיהָ 
כַּחֲתוּל רְחוֹב לַחֲתוּלָה מְיֻחֶמֶת 
בְּיוֹם הַחֹפֶשׁ הָאַחֲרוֹן שֶׁלִּפְנֵי הַגִּיּוּס 
נָסַעְתִּי לְבַת־הַיָּם כִּמְשַׁחֵר לַטֶּרֶף 
גַּבָּהּ הַדַּק סָמַר לְמַגַּע שְׂפָתַי 
בִּקַּשְׁתִּי לְהַצִּית אֶת הָאֵשׁ 
וְהִיא - רוּחַ מְצַנֶּנֶת 
וְהָיִינוּ כְּיָם בְּדֶגֶל שָׁחֹר
