הוא אסף את חפציו
והכניס למזוודה
חולצות ספרים
שולחן כתיבה שידה
שטיח אהיל כלי רחצה
סלולרי לב שבור ויצא
בחדר הריק עמדה וחשבה
אם כדאי לה לצאת
בעקבות אהובה
בפינת הרחוב
הביטה סביבה
רק גשם ורוח
טפטף ונשבה
וכל מילותיו עברו בה
בנשיבתה של הרוח
בדרך לביתה
בחדר הריק עמדה לבדה
ופתאום על המיטה
הבחינה במזוודה
בארון החולצות
השטיח נמצא
הספרים על המדף
ליד הכיור כלי הרחצה
עם כל גילוי רבו דמעותיה
וזה כל מה שהוא רצה
בחדר הריק עמדה ובכתה
