כולנו ענבים באשכול 
גבעולי חיטה בשדות נידחים 
ילדים בגן המשחקים 
רגע לפני שהולכים 
כולנו חבצלות בהר 
נצנוצים קטנים בנהר 
לאהוב זה מה שנשאר 
רגע לפני שבוכים 
כולנו אבנים במדרון 
זכרונות קרועים, פנים בהמון 
פנינים חבויות עמוק עמוק 
מי יודע אם נתגלה 
כולנו חבצלות בהר 
נצנוצים קטנים בנהר 
לאהוב זה מה שנשאר 
לפני שהאור יעלה 
כולנו תותי בר 
ממטרות עם ראש מסוחרר 
טיפות גשם קופאות בשחקים 
נוחתות כשלג רך 
כולנו חבצלות בהר 
נצנוצים קטנים בנהר 
לאהוב זה מה שנשאר 
ואני אוהב אותך
