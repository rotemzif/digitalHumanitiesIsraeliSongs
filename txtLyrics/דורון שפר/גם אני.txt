כן גם אני אנושי
אם תפצע אותי אדמם
אם תפגע בי אעלב
גם אני מרגיש ובוכה
שמח ומתעצב
כן גם אני אנושי
אם אפרד אתאבל
כשבודד גם אני סובל
מנסה למצוא את דרכי
קם ונופל
גם אני חולם להיות חפשי
ונאהב ואוהב ומעניק
כן גם אני אנושי ממלא
משמעות בתוך הריק
חלומות מציפים רגשות
דמיונות מציתים בקשות
ולפעמים אני מתפלל
כי יש משהו גדול ממני
שלא ניתן לראות
כן גם אני אנושי
כועס ומקנא כקרבן
מחפש מפלט מהזמן
גם אני נשבר לרסיסים
ואחר כך לאט אוסף אותם
