אמרו, האין הכדור הצורה המושלמת מכל הצורות בתבל ? (וגם זאת האחרונה - תבל, צורה לה).
אם ניקח את כדור המשחק לדוגמה, נמצא שברו – קליפה חכמה, אשר מרכזה היא כל נקודה שתיגע בה.
ומה תוכו של הכדור ? אויר ורוח. ושם בתוך מרכז הרוח,
בנקודה העומדת בלב ליבו של כל הכדור, יש רק מרכז אחד מסור.
אז תתמסר...
ומהו הכדור שבידנו, אם לא משל לכדור הארץ.
ומהם כל המרכזים שעל פניו, אם לא האדם וכל מושבותיו.
שטועה לחשוב שהכול סובב סביבו, מתחבר ומתרכז רק לעצמו.
שטועה לחשוב שתפיסתו היא תפיסת כל הכדור בכללותו.
אז תתמסר, תתמסר, אתה לא נמצא לבד על המגרש הזה.
תתמסר, תתמסר, לכולנו יש בלב מרכז אחד.
ועוד נקודה אחת אחרונה נותרה לי לברור, מהו מרכז המרכזים שעל פני הכדור ?
אמרו, האין זו הפיה אשר ממנה מקבל הכדור את האוויר לצורתו !?
ומה הוא מרכז המרכזים על פני כדור הארץ אם לא ירושלים,
שהיא פיית העולם, מרכז הרוח לכול הדתות על פני הכדור המושלם.
אז תתמסר, תתמסר, אתה לא נמצא לבד על המגרש הזה.
תתמסר, תתמסר, לכולנו יש בלב אחד.
