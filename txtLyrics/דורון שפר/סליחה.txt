לא מאוחר לבקש סליחה
ולכן, סליחה
הגעתי שוב למסקנה
שיש להתנצל
עד שהגענו כבר לכאן
חבל סתם לקלקל
התעצבנו כבר מספיק
אני עייף אני דביק
עשו טובה תנו מנוחה
זה אף פעם
לא מאוחר לבקש סליחה
ולכן, סליחה
הגעתי שוב למסקנה
שיש להתנצל
על העיטוש על הגניחה
על משכבי הליל
על ירקות לא בעונה
על חריקות שבשינה
על הצצות במלתחה
זה אף פעם
לא מאוחר לבקש סליחה
ולכן, סליחה
הגעתי פתאום להבנה
שיש להתנצל
אם כבר טועים כל כך הרבה
מוטב להתרגל
אל המילים שלא נאמרו
אל השבילים שלא נבחרו
לדיכאון ולשמחה
זה אף פעם
לא מאוחר לבקש סליחה
ולכן, סליחה
הגעתי סוף סוף למסקנה
שיש להתנצל
על קיטורים ואחורים
והנטייה להתרשל
וגם על נקמות קטנות
ועל נקמות קטנות מדי
ממש יצאתי רכיכה
זה אף פעם
לא מאוחר לבקש סליחה
ולכן, סליחה
