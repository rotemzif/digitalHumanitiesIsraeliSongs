רק אל תעזבי אותי עכשיו 
אמר האיש בקול צרוד ולא הסתיר עיניו 
שבי קצת לידי הרגישי את מדי
כי הם כמותי רוצים אותך יותר מידי 
רק אל תעזבי אותי לבד 
אוסף של מילים מתבלבלות קוראות ליד 
ואני מביניהם בין הכעס לשלווה 
יושב איתך ולא מוצא סיבה 
רק אל תעזבי אותי עכשיו 
לטפי קצת את ראשי כי זהו המצב 
חכי עוד לא נגמר 
תמיד יש שקט אחרי הקרב 
אבל אני אחלום עלייך מארצות הזהב 
רק אל תעזבי אותי לבד 
קרוב אלייך לעולם עוד לא אפחד 
ואם יהיה לי רע תמיד אוכל לחשוב על החיוך שלך 
והוא כה טוב 
ואני אחזור בקרוב מבטיח שאכתוב 
ואת תחכי לי ליד הדלת 
וכשתראי אותי יורד מהאוטובוס בודד 
לא אין לך מה לבכות 
גם בי ישנן דמעות 
ועוד תראי אותי שב עוד נהיה יחדיו 
רק אל תעזבי אותי עכשיו 
אמר האיש והתכופף לנעול את נעליו 
הביט בה בדרכו ולא אמר מאום 
ויצא אל הלילה הגשום
