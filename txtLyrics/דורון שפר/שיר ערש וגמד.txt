לילה טוב ילדי הרך
אני אוהב אותך כל כך
בחוץ הגשם מטפטף
והזמן לאט חולף
אני ואתה פה בחדר
ויש פה גמד אל תדאג הוא בסדר
אפשר לסמוך עליו
ולשכב לישון עכשיו
לילה טוב ילדי המתוק
עוד ניסע רחוק רחוק
נטיילה בדרכים
ונפגוש פיות ונסיכים
אני ואתה והיתר
וגם הגמד אל תדאג הוא בסדר
הוא יסחוב ת'מזוודות
היי גמד, רוב תודות
שן ותחלום
ותעוף אל המקום
בו מחכה לך
ג'ירפת המנוחה
לילה טוב וחלומות פז
הגמד כבר נרדם בארגז
פיל חביב כבר מנמנם
זאב וכבשה ישנים שניהם
אני ואתה עוד בחדר
כי טוב לי לשיר אל תדאג זה בסדר
בקרוב אפסיק ילדון
ואז תוכל סוף סוף לישון
