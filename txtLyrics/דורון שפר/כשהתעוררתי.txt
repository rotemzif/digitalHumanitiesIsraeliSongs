כשהתעוררתי חשבתי שאת כאן
אז קמתי להרתיח מים ולהניח לך לישון
אחר כך סגרתי תריס שבלילה נפתח
שלא יחדור אור
אחר כך ישבתי מולך עם הקפה
וחיכיתי לרגע בו תתעוררי
אחר כך ישבתי מולך עם הקפה
שותה אותו בקטן קטן
כשהתעוררתי חשבתי שאת כאן
אז עשיתי רשימה
של כל מה שצריך לקנות לשבת
גם התקשרתי לכביסה
לברר אם השמלה כבר מוכנה
ולא הבינו במה מדובר
אחר כך דפדפתי באוסף התמונות
זלגו זלגו דמעותיי על כל אחת
אחר כך דפדפתי באוסף התמונות
גומע אותו לאט לאט
והייתי מאושר
והייתי לצידך ישנה
והייתי מאושר
ודבר לא הטריד את זו ההבנה
זה לא היה מוזר
כשהתעוררתי חשבתי שאת כאן
זה היה נהדר
כי יכולתי לומר לך כמה דברים
שחיכו בתוכי כל כך הרבה זמן
ולא העזו צווארם להרים
לכן אמרתי אמרתי הכל
ונתתי לך זמן בין דבר לדבר
והקשבת כה יפה
לא השמעת אף לא קול
ואמרתי הכל והייתי מאושר
והייתי מאושר..
ידי טיילה ברוך לאורך השיער
והוא היה כמו לא היה שיער כמותו
וחתולי עלה עלייך ונשאר
הפך אותך הכסיל למיטתו
אחר כך הגיעה השעה לעזוב
ולצאת לתלאות לקרבות שבחוץ
אחר כך הגיעה השעה לעזוב
כתבתי על דף
"אהובתי פרח שלי הייתי חייב לרוץ"
והייתי מאושר..
