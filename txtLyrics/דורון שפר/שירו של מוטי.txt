היה פה מוטי אחד, שאל עלייך 
השאיר מספר טלפון ומספר סידורי 
אם תרצי אמר שהוא רוצה 
ואם הוא רוצה אמר, אז חבל על כל הדיבורים 
שאל אם את מכירה את סמי מהשוק 
תגשי אליו יעשה לך בובה של מחיר 
אם תרצי אמר שהוא רוצה 
ואם סמי מאשר אמר אז בכלל אפשר לשיר 
גלדיולה שכמוך, את מקפיצה לי אוי אברוך 
ואני, אני מהכפר לא רגיל 
רקפת את גדולה, חביבי זו לא מילה 
מבסוט ממך, את מלכה, את עשר, את יופי, את אחלה. 
בסתלבט תקפצי יש פיסטוקים 
נראה מה חדש באקווריום של אחותי 
אם תרצי אמר שהוא רוצה 
אם תרצי אמר אז אפשר גם לצרף אותי 
וכך בשלישייה נתלונן בעירייה 
ונרד לחייו של פקיד אקראי 
אם תרצי יש מצב שאין זו אגדה מותק 
אם תרצי בובי, אז תמצאי 
גלדיולה שכמוך את מקפיצה לי אוי אברוך... 
בתוכי מתרוצצת פואמה אקזוטית 
שנכתבה ועובדה במיוחד לכבוד זאתי, 
שאם תרצה אומר שאני רוצה 
ואם אני לא ארצה, 
אז לא קוראים לי מוטי.
