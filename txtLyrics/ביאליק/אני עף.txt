יושב לי בראש גבעה ירוקה
מצד אחד ג'ונגל הרים מסביב
והכול פתוח
והשמש מקרינה צבעיה על פני העננים
והם רוקדים רק בשבילי וזה מדהים
החושך יורד ופורש את שמיכתו
ושזורים בה כוכבים אינספור
והשקט השמימי, שלא מהעולם הזה
ולאמה לבנה וכלב שחור
והם רוקדים רק בשבילי וזה מדהים
אני עף, מרחף על כנפי השלווה- מאושר
לבדי, מחבק את כל העולם- מאושר
ורק קרלוס צוחק את צחוקו המתגלגל
וקולו חוזר אלי מן התהום
אני ניגש ומסתכל, הוא מתעוות ומתפתל
הוא מפרכס ומתקפל משיגעון
והוא רוקד רק בשבילי וזה מדהים
