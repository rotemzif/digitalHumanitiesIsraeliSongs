פוליטיקאים משחקים בפלסטלינה
ורוצים להיות כמו הגדולים
קבצנים פושטים ידיים בשמחה
ודוגמנית שולחת נשיקה
איש עסקים מלוכסן עיניים
מוכר לכם עולם ללא כיסוי
ב- BBC הודיעו שהרגו שתי ילדות
והמלכה אוכלת ציפורניים בשעות קשות,
שעות קשות, שעות קשות
קאבול נראית קצת מטושטשת
בין מייקל ג'קסון לחברון
וסופרמן שכח את התחפושת בארון
מי יתקן את החור שבאוזון?
מיהו החכם, שכמו כולם
רוצה לתקן את העולם?
מי הוא הטיפש, שמשחק באש?
איפה הגיבור, ששוב נגנב
ומנסה לתפוס לעצמו את הזנב?
החקלאים החליטו לגדל פרות קדושות
מאדם פסקל וכלב פודל אוכלים ביחד עוגיות
אחמד וירדנה משחקים באבא אמא
הם שברו את הכלים
על המסך רואים את ריגן מחייך לו בחלון
הדולר מתכווץ ומתנפח כמו בלון
וכך החול אוזל שוב בשעון...
מיהו החכם, שכמו כולם
רוצה לתקן את העולם?
מי הוא הטיפש, שמשחק באש?
איפה הגיבור, ששוב נגנב
ומנסה לתפוס לעצמו את הזנב?
גבירותי ורבותי אנחנו שוב עוזבים
קשה קצת לנתק מגע מכוכב הקופים.
