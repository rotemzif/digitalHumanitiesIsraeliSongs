עמודים של חול חותכים את קו האופק
סנוניות במנוסה בורחות מתוך התופת
מכונות ענק שורטות את השמיים
האדמה שהתייבשה מבקשת מים
עננים כבדים זוחלים לאט - בשקט
הדממה שמבפנים, כל כך  חזק זועקת
כוכבים שבורים נופלים מהשמיים
השממה שהשתבשה מבקשת מים
ימים ריקים, הטבע מתכופף ומתפרץ,
וצועק, הצילו
ימים ריקים, הטבע מתקמט ומתמודד,
וצועק הצילו, הצילו!
גלגלים של אש רוקדים על קו האופק
ברזלים וחלודה, השער אל התופת
וגשם חמצני יורד מהשמיים
האדמה שנשברה מתחננת מים
עולם סדוק ומתענה שמתנדנד על חבל
עולם ירוק שנעלם, ופשט ת'רגל
כוכבים שבורים נופלים מהשמיים,
ואנחנו, כרגיל, שוב עוצמים עיניים
