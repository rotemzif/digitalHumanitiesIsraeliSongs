בחלון צרצר בלי בית
מצרצר עצמו בעצב
כלום לא נרדם
בענפים של עץ הזית
פנס רחוב מאיר בדרך
את כל העולם
נקודות קטנות של אושר
איים צפים מעל הרפש
כלום לא מושלם
מה
מה שהיה זה מה שיהיה
ומה שיהיה זה מה שנהיה
לאן שנפנה זה לא ישתנה
כי מה שאנחנו זה מה שנהיה
משלחת אבודה לחלל
באויר אבק נוסע
מתערבל עם קרן שמש
כלום לא נרדם
בקוצים של עץ הדעת
הכל ישן אפשר לגעת
בכל העולם
נקודות ברוחות של אושר
גלים מכים בתוך הנפש
כלום לא מושלם
