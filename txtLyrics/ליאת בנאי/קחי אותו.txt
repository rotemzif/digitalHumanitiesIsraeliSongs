היו לי לילה, ועוד אלף
אף פעם לא היה מחר
בזרועותי נמס כמו שלג
עכשיו ייזרום כמו מי נהר
אז קחי בשקט בשתי ידיים
זה בסדר
קחי בשקט אותו אלייך
אל החדר
ותני לו לילה, ואהבה בחסד
אך יום אחד יילך לו הלאה
ולכן איני כועסת
אקח בשקט בשתי ידיים
זהו נדר
אקח בשקט אל מול עינייך
אל החדר
אתן לו לילה ואהבה וחסד
אם יום אחד יילך לו הלאה
אחפש לי את הקסם
גם אם רק לילה ולא אלף
גם אם יהיו רק שעתיים
אצלול בתוך עיני התכלת
ואנשק את השפתיים
