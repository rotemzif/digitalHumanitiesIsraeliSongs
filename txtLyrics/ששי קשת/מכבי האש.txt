עקרון, כידוע, היא מקום צנוע,
והיא מפורסמה לאו דוקא בחכמה.
המורה בן זית מפהק בבית, 
ועל הכביש הריק התיש מגהק.
אך היום אצלנו יש
גדוד מכבי האש,
וקדימה היי
מכבי-ביי-ביי
מכבי האש!
בעברנו בחוצות אז כל הבחורות
צעקו הנה מכבי-ביי-ביי
מכבי האש.
היתה שמחת עולם והמורה נאם, 
ואחריו הירצה גם ראש המועצה.
הרופא והחלבן, המורה והחזן,
נפלו על צוארי מכבי-ביי-ביי
מכבי האש.
לישיבה מכרעת התכנס הועד,
ובתוך האסיפה פתאום פרצה שרפה.
המזכיר אפרים מתרגש - אין מים!
צועק, בוכה בקול, בוער הפרוטוקול.
על האש מן הפתחים
אז שפכנו שני פחים,
וקדימה היי
מכבי-ביי-ביי
מכבי האש!
אז פתאום כל איש הבין - בפחים היה בנזין!
אלה הם פחי מכבי-ביי-ביי
מכבי האש.
היתה שמחת עולם, טוגנו כמעט כולם,
התחילה מרוצה מבית המועצה.
השרפה כבתה סוף סוף,
לא היה עוד מה לשרוף,
אלה מפעלי מכבי-ביי-ביי
מכבי האש.
אחרי שבועיים אצל מר אפריים
עלה לכבוד החג התיש על הגג.
את הברזים פתחנו, ים שלם שלחנו,
לסגור רצינו אך הברז לא נסגר.
בשמחה ובששון
אז התחיל השטפון,
וקדימה היי
מכבי-ביי-ביי
מכבי האש!
בחוצות זורם נהר, באו מים עד צוואר,
ובמים היי, מכבי-ביי-ביי
מכבי האש.
היתה שמחת עולם, טבעו כמעט כולם,
ובשחייה יצא גם ראש המועצה.
אז הכריז הראש בקול - 
פה יהיה נמל גדול
של מפעלי מכבי-ביי-ביי
מכבי האש!
