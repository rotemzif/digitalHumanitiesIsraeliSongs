לכל גבר יש מקצוע
שאותו למד מנוער -
האחד רועה של עדר
השני מתותח גדר.
רק אני ללא מקצוע
וללמוד כבר אין לי כוח
אחרי שמלות אני רודף ללא מנוח
זהו התחביב שלי וזהו המקצוע.
גם בחור בריא אולם
קצת חולה מפעם לפעם
בשפעת או נזלת
באנגינה או שעלת.
אבל אין חולה כמוני
איש חולה באופן כרוני
אחרי שמלות רודף, תיקח אותי הרוח
זו המחלה שלי, אני צריך ניתוח!
לכל גבר יש במוח
שד קטן כמו אפרוח
כשהשד חסר מנוח
מוכרחים לאיש לסלוח.
אבל לי, השד יודע
יש שדים כאלה מאה!
אחרי שמלות רודף, שולח גם ידיים
כשאני רואה אשה - השד נהיה שדיים!
וכולם אומרים לי: קומה
לא ייצא ממך מאומה
לך ותתרחץ בנחל
לצנן את הקדחת
כשאני כמעט נרפא לי
זה חוזר פתאום ובא לי
הנשים אינן נותנות לנוח יום יומיים
כי המחלה שלי - בשבילן תרופה היא...
