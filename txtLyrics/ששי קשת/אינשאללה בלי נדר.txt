אינשאללה אינשאללה
אינשאללה בלי נדר
אינשאללה אינשאללה 
הכל יהיה בסדר
בינות עבים וחשכה
נסתרת שמש רק שלך
המתן עד חורף יעבור
ולבבך יחם יעור
וקרן אור מן הענן
בשלל צבעים תיפול בגן
כמו פרח שהנץ מכפור
דברי סבך פתאום תזכור
אינשאללה אינשאללה...
ביער עד ורב סבכה
ישנו נתיב שהוא שלך
הקשב לרחש העלים
ולקול שירת הציפורים
עם קול ציפור על הענף
אתה תפרוש פתאום כנף
כבן תועה מדרך שב
אזי תזכור דברי הסב
אינשאללה אינשאללה...
מראות ילדות במעגל
סביבך יחוגו כגלגל
עם קרן אור ושיר ציפור
אתה תרקוד אתה תזכור
ושוב אתה צוחק כמו אז
מולך האור - זהב מופז
וניחוחות ימים טובים
עולים באים, עולים באים
אינשאללה אינשאללה...
