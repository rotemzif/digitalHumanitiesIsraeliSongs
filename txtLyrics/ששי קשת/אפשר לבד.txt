ערב מבריק כמשי
ושוב כאש היא נדלקת ברחוב
ושקט נפרש במבטה הרך
יכולתי לתפוס אותה
קרוב קרוב
לילה נוצץ מלשם
והיא בגשם חוזרת משם
וטוב שוב כך להביט בה סתם
וחם עמוק בלב
וחם וחם
אור כחול בעיניה
בה שירי אבד
איך אפשר בלעדיה
איך אפשר לבד
שחר יפה פי שבע
מעל הגבע הופיע אדום
אולי אז יכולתי בתמים לשאול
יכולתי אולי לומר
אבל פתאום
בוקר בשביל פוסע
אני יודע פתאום את הכל
אפשר כך כי כבר עכשיו עכשיו
והיא כולה היתה
כיום אתמול
אור כחול בעיניה...
