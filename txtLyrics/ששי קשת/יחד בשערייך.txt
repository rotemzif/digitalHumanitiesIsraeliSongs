יחף הקפתי חומותיך
באפר ועפר ראשי.
כי לציון כל אסירייך
באים לנשום אוויר חפשי
הייתי מעיין יבש
סופה ורוח, ים ואש
ובאתי על כנפי מלאך
לחיות סולח ונסלח.
ביחד באנו בשערייך
את הזריחה נצית באור הנר,
ויעלה יום חג על כל שירייך
ועל הרים (ינוו) רגלי המבשר.
הלכתי בדרכים בלי בית
למצוא פרור מן הברכה.
ובאתי אל שקד וזית
ובאתי אל המנוחה.
חופה של תכלת על חיי
וטל שמיים דק כחוט
הנה הביאו תפילותי
את הזהב והמלכות...
ביחד באנו בשערייך...
בצימאוני היה לי סלע
באר ומיים כבירים
ובבואי עירום אשיב לך
את כל חסדי הנעורים
אשיב חלב ומתק דבש
ומיים אל התהומות
ובשדה שלא נחרש
אזרע את כל החלומות.
ביחד באנו בשערייך...
ובשעות יפות של חסד
מן האבק תיצמח תקוה
ובכביסה על המרפסת
תרוץ הרוח בשלווה
היית לי רגב של עפר
עכשיו את יער בדמי
וברית המלח לא תופר
וטוב יהיה לבת עמי.
ביחד באנו בשערייך...
