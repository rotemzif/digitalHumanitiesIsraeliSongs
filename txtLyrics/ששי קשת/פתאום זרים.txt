מעונן
שני זרים פתאום
בתוך הזמן
ועצוב לראות
שתמה,
תמה תקופה.
כה קרובה
את בחדר ריק
ואת לבד
ואני שותק
ביחד,
יחד איתך.
בואי תני לי יד,
ניפתח מעט
ונמצא לאט
את מה שאבד
לא-
אל תתני לזמן
לחדור לדם
כל עוד שנינו כאן
שום דבר לא תם.
עכשיו דממה
שני זרים יחדיו
עם האשמה
והאהבה שפגה,
תמה, חלפה.
לא נרדם.
קם יוצא לרחוב
ואין אדם,
רק כאב קרוב 
של בואי,
בואי נשלים.
בואי תני לי יד,
ניפתח מעט
ונמצא לאט
את מה שאבד
לא-
אל תתני לזמן
לחדור לדם
כל עוד שנינו כאן
שום דבר לא תם.
מבוכה,
מי יודע למה
את בוכה,
ודמעה חמה
צונחת.
שחר האיר.
