ראי, הקיץ נעלב
אמר שלום ולא ישוב
ראי, כבר רוח לאילן
נוגנת זמר רך, עצוב
ראי, הלילה כבר מדליק שמיו
באלף כוכבים
ראי, כמו אלף חלילים
נושפת רוח בעלים
ילדה, מחר יבוא הסתיו
והוא כפוף כבר משנים
אולי עכשיו נרוץ אליו
ונקבלהו ראשונים
ראי, השחר מתעורר
אפור הבוקר ורטוב
ראי, הרוח המזמר
שורק לו זמר ללא סוף
ראי, היום הנה הולך נושא
עמו עלי זהב
ראי, העץ מול חלונך
נותר עירום ללא עליו
ילדה, הנה חזר הסתיו
והוא כפוף כבר משנים
ראי, הנה קטפו ידיו
עלי שלכת ראשונים
