שמעתי קולות מהרים,
שמעתי את שאון הסופה השורקת,
שמעתי שבעה רקיעים נשברים,
בין שקט לשקט,
ואז בין השקט לשקט ניתן
לשיר את הזמר הזה הקטן,
הזמר הזה הקטן.
שמעתי קולות מהרים,
שמעתי צליפת המטר הגודשת,
את מי הנחלים השוטפים ועוברים
בין קשת לקשת.
ואז בין הקשת לקשת ניתן
לשיר את הזמר הזה הקטן,
הזמר הזה הקטן.
שמעתי קולות מהרים
קולות ציפורים מצייצות על הדרך
קולות ילדים הרצים שיכורים,
בין פרח לפרח.
ואז בין הפרח לפרח ניתן
לשיר את הזמר הזה הקטן,
הזמר הזה הקטן.
שמעתי קולות מהרים
הרוח עברה חרישית ונושמת,
נושאת בכנפה את זימזום הדבורים,
בין שמש לשמש.
ואז בין השמש לשמש ניתן
לשיר את הזמר הזה הקטן,
הזמר הזה הקטן.
