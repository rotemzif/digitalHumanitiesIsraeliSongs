אני כאן
אך לא לאורך זמן
הקירות לוחשים שיר נושן
אני כאן אך מה יהיה מחר
כבר מחשיך ונהיה מאוחר
מעלית מטלטלת את הגוף
במראה שתי דקות
ופרצוף
עד קומה שבע עשרה זה די צפוף
די מחניק וקשה לי לעוף.
כי העשן והשעות כבר נכנסו לי לריאות
רוצה לראות רחוק ולא לראות גבוה
לא לסחוט מהגיטרה מחשבות ורגשות
בעיר הזאת
פשוט להתחיל לחיות
אני כאן אך לא לאורך זמן
הקירות לוחשים שיר נושן
אני כאן אך מה יהיה מחר
כבר מחשיך ונהיה מאוחר
שהותי בין הקירות הינה זמנית לחלוטין
בקרוב אצא לרחוב, אצא לשוט למרחקים
ואם ארחיק אז ראותי, ודאי אגביה קולי,
ואז אבין באמת את מה שאין לעיר להציע לי.
