זורק הכל החוצה בלי לחשוב על אף מילה 
ופסיכולוגים מאשרים שצריכים טיפול תפילה 
טיפול תפילה טיפול תפילה מחפש קצת הקלה 
חוזר עכשיו אחורה לקו ההתחלה 
ומשה פנדלוביץ' המורה שלי להתעמלות 
היה אומר לי לך הביתה תתאמן לתחרות 
זו תחרות עם העולם שנלחם ללא לאות 
על כל פיסת תמונה סינטטית מלווה ברכילות 
אנו נשמות טועות שמחפשות סימן 
שנמצא קרוב על קו הזמן 
תחזיק חזק אל תתפעל מכל הבלגן 
אני יודע שאתה כבר כאן 
וההורים קמים בבוקר והולכים לעבודה 
וילדים בצהריים מחפשים קצת אהבה 
והשוטרים והמורים והשופטים והצבא 
הם מנסים לדחוק הצידה כל ניצוץ של חשיבה 
הריקנות סביבי צועקת כסף יענה לכול 
תפסיק לחלום תפסיק לרצות בבקשה גם לא לשאול 
הטלוויזיה שקרנית וברדיו רק בועות 
ושרשרות של מפעלים מיצרים רק פרסומות 
אנו נשמות טועות שמחפשות סימן 
שנמצא אחרי מסך עשן 
תחזיק חזק אל תתרגש מכל הבלגן 
אני יודע שאתה כבר כאן 
והעולם הוא כה גדול והפחד לא ליפול 
ורק אתה יושב למעלה ומשגיח על הכול 
ולא יודע מה לומר לך שעוד לא נאמר 
הקשר בין שלושתנו נראה לי קצת מוזר 
והתמונות חולפות ביעף רצות בתוך ראשי 
כל פרצוף מוכר בקושי מילדותי עד בדידותי, 
והחיים זורמים בקצב בתוך תודעתי 
יושב לבד בחושך וצועק בכל כוחי...
