מטפטף לו ברז מים 
לילה מעופש 
לא עוצם את העיניים 
ככה מטושטש 
ג'וק וותיק עומד בחדר 
מי יותר בודד 
מתכרבל עם רבע סוודר 
החלון רועד 
עננים יורדים העירה 
משתינים מקור 
מזל שיש לי כמה "נלסון" 
וחתול שחור - שלג 
מטפטף לו ברז מים 
צליל מרזב ישן 
סיר חרוך על הכיריים 
אש ללא עשן 
שלג מגרגר 
שוקע בין התלתלים 
מתכרבל ולא יודע 
כלום על החיים 
לבנים זרוקים בחדר 
רצועה של אור 
מזל שיש לי כמה "נלסון" 
וחתול שחור - שלג 
עננים יורדים העירה... 
מטפטף לו ברז מים 
הד במדרגות 
השעות עוברות בינתיים 
ככה נגררות 
מטפטף לו ברז מים 
איך הזמן דולף 
מחפש טיפת שמיים 
טיח מתקלף 
כוכבים שוכבים בגשם 
מחכים לאור 
מזל שיש לי כמה "נלסון" 
וחתול שחור - שלג
