מוחמד היקר
אתה עכשיו פותח זוג עיניים
ושואל ודאי, ומתפעל
איך ילד זר, נופל עליך משמים
ילד זר שגר בישראל
ראיתי אותך בעיתון
ועל מסך הטלויזיה שלי
וחשבתי מה חושב שם ילד בגילי
אז לקחתי עט ודף
התיישבתי והנה
אני כותב לך מכתב בתקווה שתענה
מוחמד היקר
אני גר בגבעתיים
ומחלון ביתי אני מביט
על רחוב ארוך וצר
וילדים על אופניים
נוסעים בו עם חיוך אל העתיד
ספר לי מה איתך
ומה תרצה להיות כשתגדל
על משפחה, על חברים
תחביבים ועל בכלל
ואם אתה תשאל אותי
כשנמשיך להתכתב
אני אפילו אגלה לך את מי אני אוהב
מוחמד היקר
אבי בן ארבעים ושתיים
והוא עייף ממלחמות
כך הוא אמר
וכשהוא חושב עלי
הוא מביט אל השמיים
ומתפלל שטוב יהיה יותר מחר
חשבתי על זה המון
אם לכתוב לך או לא
והחלטתי שכמוני אם אתה רוצה שלום
אז כדאי שנתכתב עד שייתגשם
כי שום דבר לא ינצח ילד שחולם
