אם לא בא לך לקום,
מותר לך,
גם אביך חלם.
אתה לא חייב לי כלום,
על כי הבאתי
אותך לעולם.
מה מחכה מאחורי הגדר?
מי יסתלק?
ומי ישאר?
רוץ ילד, רוץ,
רד לרחוב,
עוף כמו ציפור,
אל תשכח לכתוב.
ילדים של היום,
אנשים של מחר,
לאן הם ילכו?
מה הם יקחו?
מה יהיה איתם?.
אם בא לך מקום אחר,
מותר לך,
גם אביך נדד.
אתה לא חייב הסבר,
שום הסבר -
לאף אחד.
מה מחכה מאחורי הגדר?
מי יסתלק?
ומי ישאר?
רוץ ילד, רוץ,
צא לעולם,
עוף כמו ציפור,
רק תכתוב משם.
ילדים של היום,
אנשים של מחר,
לאן הם ילכו?
מה הם יקחו?
מה יהיה איתם?
מה יהיה איתם?
