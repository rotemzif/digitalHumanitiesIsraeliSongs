לילה בלי כוכב וקר בחדר
על לובן הקירות מחול של צלליות
ומחשבות צצות רצות
בלי סדר
בין תריסי חודרים
עלי שלכת ורק שעון
הקיר בתקתוקו מזכיר
הזמן אינו פוסק לעד מלכת
בלילה בלי כוכב הכל כמו נחרב
רק עשן סיגר עולה אל על
בלילה בלי כוכב בלילה קר של סתיו
פתאום חבל פתאום חבל
פתאום חבל פתאום חבל
כשברי ספינה על פני המים
צפים הזכרונות צפים מבלי לרצות
ושוב חומקים להם חומקים בעצלתיים
רציתי שוב לחוש את עלומייך
כמו בתוך חלום הזמן עצר פתאום
ושוב הייתי שם בין זרועותייך
בלילה בלי כוכב הכל כמו נחרב...
לילה בלי כוכב וקר בחדר
על לובן הקירות מכאוב של צלליות
ומחשבות צצות רצות בלי סדר
עלה ניצוץ של אור וער עודני
השחר שוב הקדים
ולילה הנדודים שנעלם אט אט
הרחיק אותך ממני
בלילה בלי כוכב הכל כמו נחרב...
