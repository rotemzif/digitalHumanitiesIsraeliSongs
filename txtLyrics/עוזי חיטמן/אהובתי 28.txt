בואי נלך אל מחוץ לעיר,
אל מקום בו נהיה רק שנינו.
הירוק מסביב יהיה לנו קיר,
השמים חופה מעלינו.
בואי נלך אל סוף העולם,
אל מקום בלי חומות של אבן,
את תהיי חוה ואני אדם,
וביתנו יהיה גן העדן.
אהובתי - 
תראי מה שקורה.
אהובתי - 
אחד זורק מילה
שני יורה.
אהובתי -
הלב כל כך כואב
אהובתי -
אחד אוכל הכל
שני רעב.
בואי נלך אל מקום בלי כלום
נעשה בו עולם משלנו
וביחד נחיה משעמום
כי ביננו למה כבר הגענו
אהובתי - 
תראי מה שקורה.
אהובתי - 
אחד זורק מילה
שני יורה.
אהובתי - 
הלב כל כך כואב
אהובתי - 
אחד אוכל הכל 
שני רעב.
אהובתי - 
תראי מה שקורה...
