כתבו עלי דברים שלא עשיתי
ואם עשיתי שכחו לספר,
ציטטו אותי אומר
מילים שלא אמרתי,
ואם אמרתי - כתבו דבר אחר.
הכניסו מחשבות לראשי,
חי נפשי -
אין לי אחות -
לכל הרוחות -
אין לי אחות.
לו הייתה לי אחת לפחות.
ולמרות הכל,
אני הראשון
שקם כל בוקר
לקרוא ת'עיתון.
לראות אם כתבו עלי,
לראות אם צילמו אותי,
לראות אם אייתו את שמי נכון.
ביתי כבר אינו מבצרי,
איבדתי את חופש הפרט.
אני מזמן כבר רכוש ציבורי
וחוץ ממני - למי זה אכפת.
הכניסו עלבונות לגופי -
זה סופי -
אין לי כוחות -
לכל הרוחות -
אין לי אחות.
לו הייתה לי אחת לפחות.
ולמרות הכל
אני יורד לרחוב
רוצה לדעת
לראות מקרוב.
לראות אם רואים אותי,
לראות אם 'סתכלים עלי.
לראות אם קוראים בשמי נכון.
