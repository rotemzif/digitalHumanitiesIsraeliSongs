כשהיינו ילדים עשינו
תזמורת של ממש
ויצא לנו תמיד כשניסינו
ניגון עליז חדש
מנגינה מאולתרת
אף פעם לא אשכח
איך סחבנו כלים מהמטבח.
הסיר היה תופים
מכסים למצילתיים
מסרק למפוחית
בקבוק לפעמון
מטאטא היה גיטרה
וחוט הטלפון
אפילו אמא שרה
כמו למקרופון
כשהיינו ילדים עשינו
תזמורת של ממש
ניגנו עם כפית על צלחת
ועל סלים מקש
מניפה מקומטת היתה אקורדיון
איך סחבנו כלים מהארון
הו, הסיר היה תופים...
והיום לכל אחד יש בבית
יש מכשיר חשמל נייד
הוא רק לוחץ כפתור
וזהו, יוצא לו שיר מיד
מנגינה ממוחשבת
הכל פה השתנה
לא כמו פעם
לפני עשרים שנה
כשהסיר היה תופים...
