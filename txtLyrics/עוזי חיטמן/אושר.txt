לפעמים זה נדמה לי שהאושר
הולך ברחוב המקביל
וצריך ללכת ולקחת אותו
ולפעמים זה נדמה לי
שהאושר גר בבית ממול
וצריך לעבור ולגור איתו
אושר אושר
תגיד כבר אושר
אתה פה או שם
אני הולך אליך לקחת אותך
ואתה נעלם
לפעמים זה נדמה לי שהאושר
קם ביום אחר
וצריך לחלום ולקום איתו
ולפעמים זה נדמה לי שהאושר
שר בלב נסתר
וצריך לקלוט ולשיר אותו
אושר אושר...
וכשהלכתי ועברתי לרחוב המקביל
ואל הבית ממול
וקמתי ביום אחר בבית זר
אז ראיתי גם שם שהאושר מוביל
אל מה שממול
אל המקום שבו אני הייתי כבר
לא ברחוב אחר ולא בבית זר
לא ביום אחר ולא בלב נסתר
האושר בתוכי הוא גר
