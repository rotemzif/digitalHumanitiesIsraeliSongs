בעל כורחי נולדתי,
בעל כורחי אמות,
אל תלכי ממני.
אף פעם לא למדתי
לקחת בקלות,
אל תלכי ממני.
על פנייך ילדתי,
אני רואה את השנים,
עוברות, חולפות.
ואני עוד לא הספקתי
כלום פה לעשות -
אפילו -
לא התחלתי לנסות.
כי אני בסך הכל אורח,
בעולם הזה,
כן, אני בסך הכל אורח.
אתמול אני נולדתי,
מחר אני הולך,
כי אני בסך הכל אורח.
מעפר הגעתי,
ולעפר אשוב,
אל תלכי ממני.
אולי אני הייתי כבר,
אולי אהיה פה שוב,
אולי אני אינני.
בעינייך, ילדתי -
אני קורא את המילים
אומרות - שורות,
ואני עוד לא הספקתי
כלום פה לחרוז,
והנה -
כבר התחלתי לארוז.
כי אני בסך הכל אורח,
בעולם הזה.
כי אני בסך הכל אורח.
אתמול אני נולדתי,
מחר אני הולך,
כי אני בסך הכול אורח.
