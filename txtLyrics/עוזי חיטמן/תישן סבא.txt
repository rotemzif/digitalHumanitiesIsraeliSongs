אתה תמיד שומר עלי כאשר אני ישן
ואפילו אם קשה לך אתה לא מתלונן
קורא ומשחק איתי ואת ראשי לוטף
אז גם לך סבא'לה מותר להיות עייף
תישן סבא'לה, תישן,
אני כאן לידך, אני כאן,
נומה נומה, סבאל'ה תישן,
אני לא אזוז מכאן.
תמיד אמרת שאני גיבור כמו חייל,
וכשאהיה גדול אני אהיה טייס חלל,
אם לא טייס, אז רב-חובל, אפליגה למרחק,
אז הנה זה אני שומר, סבא אל תדאג.
תישן סבא'לה, תישן...
אל תדאג אני קרוב יושב כאן לידך,
פוקח זוג עיניים ושומר מנוחתך,
שעון הקיר מראה שכבר לילה מאוחר,
ואם שוב תרצה לישון אצלי, בוא אלי מחר.
תישן סבא'לה, תישן...
