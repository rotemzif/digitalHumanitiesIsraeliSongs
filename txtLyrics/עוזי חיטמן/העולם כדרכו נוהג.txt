אם בעולם היה רק לבן
מבלי שיהיה בו צבע שחור,
אם הכיוון היה רק קדימה
מבלי שנפנה מבט לאחור -
כי אז מעולם לא היינו
יודעים כיוון.
אם בעולם היתה אהבה
מבלי שתהיה בו גם אכזבה,
אם היה טוב שאין בו שום רע,
היה זה נורא כל מה שנברא -
כי אז מעולם לא היינו
יודעים מה טוב.
אם בעולם היו רק שמיים
מבלי שתהיה תחתיו אדמה,
אם בעולם היה רק שלום,
מבלי שתהיה בו גם מלחמה,
כי אז לעולם לא היינו
יודעים שלום.
אם בעולם היה רק שמח
מבלי שיהיה בו גם קצת יגון,
אז הכדור היה מתנפח
ומתפוצץ כמו בלון,
כי אז מעולם לא היינו
יודעים לחיות.
ואם אתם רוצים לחפש
רק את הטוב ואת הנחמד
אל תתאמצו כי לא תמצאו,
הטוב והרע הולכים יד ביד
כי מעולם העולם
כדרכו נוהג.
העולם כדרכו נוהג.
