פתחתי את כל הקלפים לפנייך,
ולא נשאר לי שום שפן להסתיר.
שרפתי את כל הגשרים עד אלייך,
ולא מצאתי את הדרך להסביר.
אז עם הגב אל הקיר,
עם הגב אל הקיר,
עם הגב אל הקיר,
יוצא לי שיר, יוצא לי שיר.
עם הגב אל הקיר,
עם הגב אל הקיר,
עם הגב אל הקיר,
אני כותב לך שיר.
למחרת בטלפון צילצלתי אלייך,
לשאול אם עוד נותרה בך אהבה.
ואת לא ענית או אולי לא היית בבית,
ונשארתי עם גיטרה, בלי תשובה.
אז עם הגב אל הקיר...
והנה היום אני בלעדייך,
כבר עשרים שנה אולי יותר,
ואוהב וחושב וזה לא עוזב עדיין,
איך איתך היה נולד פה שיר אחר.
עם הגב אל הקיר,
עם הגב אל הקיר,
עם הגב אל הקיר,
אני כותב לך שיר.
