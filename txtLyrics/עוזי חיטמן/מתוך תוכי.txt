ופתאום כשהתחלתי ללכת,
והלכתי בדרך שלי,
יצאתי מתוך הקולות שבבטן,
שנתנו לי כוח להאמין.
ותמיד האמנתי בשקט,
כמו שהמים זורמים.
השקר -
עושה גלים.
ומתוך תוכי -
לקחתי את כוחי,
ויצאתי כדי לתת
מבלי לקחת.
ומתוך תוכי -
לקחתי את כוחי,
כי האמנתי
שהאמת מנצחת.
מנצחת.
ולקחתי צידה אל הדרך,
ארוכת הימים,
במקום כל זאב הוא מלך,
וכל הכבשים אילמים.
ותמיד האמנתי בשקט,
שבשקט משאיר סימנים,
השקר -
עושה כתמים.
ומתוך תוכי...
עת לתת ועת לקחת,
עת לשתוק ועת לצעוק.
עת לרוץ ועת לנוח,
עת לבכות ועת לצחוק.
עת לשיר בכל הכוח,
עת לזרוע, עת לקטוף.
עת לשיר בכל הכח,
וללכת עד הסוף...
ומתוך תוכי...
ופתאום....
להאמין.
