תל אביב הומה אדם 
ממערב בוכה הים 
הלב מחסיר בי פעימה 
מול שמש בין ערביים אדומה 
זו השקיעה שאין לה סוף 
ועקבותיך על החוף 
רק לרגע מתגלים 
ושוב באים גלים 
תל אביב הומה אדם 
ממערב סוער הים 
הלב גונב עוד פעימה 
בשביל לחיות צריך גם מלחמה 
זו השקיעה שבקצה 
אחד נכנס שני יוצא 
רק לרגע מתגלים 
ושוב באים גלים 
זה היום שקורא למחר 
ומחר זה עוד לא מאוחר 
לקום ללכת הלאה 
למשוך ולמשוך 
מלמטה למעלה 
תל אביב הומה אדם 
ממערב שותק הים 
ואור נגלה בערפל 
כי מישהו זכר להתפלל 
אתה חסר לי בלילות 
כשהירח בא לבכות 
תלוי מחוץ לחלוני 
ביני לבין עצמי 
זה היום שקורא למחר 
ומחר זה עוד לא מאוחר 
לקום ללכת הלאה 
למשוך ולמשוך 
מלמטה למעלה 
שם באופק נעלמת ספינה ישנה 
מפרידה בין שמיים למים 
הים שלך לוחש רק לרגע את שמי 
זה ביני לבין עצמי 
זה היום שקורא למחר 
ומחר זה עוד לא מאוחר 
לקום ללכת הלאה 
למשוך ולמשוך 
מלמטה למעלה
