רק עוד קצת זמן ממך ביקשתי 
או יותר נכון ניסיתי לדרוש 
לטעום רק על קצה המזלג 
אין לך כלל ממה לחשוש 
כי עברית שפה דלה 
לתאר חולשתי לרגשותייך 
אך פתאום כל כך קלה 
כשיוצאת מבין שפתייך 
רק בקשי ילדתי 
בשבילך למענך 
רק תגידי היכן 
מבטיח 
דבר לא אקח ממך
רק עוד קצת זמן ממך ביקשתי 
וקיבלתי כבר חודש ימים 
לטעום רק על קצה המזלג 
ולפתע כבר שנינו שבעים 
כי עברית שפה דלה 
לתאר חולשתי לקסמייך 
אך פתאום כל כך קלה 
עד שהיא נושאת אותי אלייך 
רק בקשי ילדתי...
אז אנא עוד כמה רגעים 
שאוכל לתפוס את מבטך הבהיר 
רק עוד כמה רגעים 
ואולי אוכל לסיים את השיר 
רק בקשי ילדתי...
