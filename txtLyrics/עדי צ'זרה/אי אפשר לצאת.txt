אי אפשר לצאת,
כואב שאי אפשר לצאת,
מהמקום שמפחד
שיגלו אותי פוחד, בעצם
לא יכול לתת,
את כל מה שאשמח לתת,
אבל ברגע האמת
אני נסגר.
מישהו בוכה עכשיו
רחוק ממני
או אולי אני בוכה
ולא רוצה לראות שזה אני,
מישהו יכול היה להיות גיבור,
להיות כמעט הכל יכול,
אבל עכשיו
מפסיד מול העולם
ולא אומר מילה.
אי אפשר לשיר,
כואב שאי אפשר לשיר,
כאילו אין מספיק אויר
לשלוח צליל טהור אל השמים,
משהו בוער
אבל בחוץ זה לא עובר,
אז זה מוכרח להישאר
סגור בפנים.
