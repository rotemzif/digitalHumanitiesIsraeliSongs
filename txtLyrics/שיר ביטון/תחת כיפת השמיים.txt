תחת כיפת השמיים תפסתי תנומה,
מסביב הייתה רוח, הייתה מהומה.
בוקר עולה בינתיים, לא חשבתי על מאומה
כשליטפוני קרני החמה.
נעה סירה על המים, תפסתי שתיקה
מסביב הייתה רוח, חמה מעיקה.
רחש גלים בידיים הנשמה הייתה ריקה
המחשבה הייתה רחוקה.
השמיים השתקפו בים עמוק
וגם אתה ניסית כאן לחמוק.
אבל יחד תפסנו שלווה
וגם השמש במים נרטבה.
תחת כיפת השמיים, דבר לא אשמע
מסביב הייתה רוח, הייתה מהומה.
קצף גולש על שפתיים הרגשתי זרימה
הקשבתי לקצב הנשימה.
וגם אני אברח מהשיגרה
ואשחרר קצת את החגורה
אתה מוריד זוג נעליים
ומפקיר לים את כפות הרגליים...
השמיים השתקפו בים עמוק
וגם אתה ניסית כאן לחמוק.
אבל יחד תפסנו שלווה
וגם השמש במים נרטבה.
תחת כיפת השמיים תפסתי תנומה,
מסביב הייתה רוח ובפנים דממה.
