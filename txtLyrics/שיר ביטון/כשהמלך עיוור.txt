לקום מעט אחרי שקיעת המים
לרעוד מפחד - לא מקור, עדיין.
קיבלתי מתנה עטופה -
שמש קפואה בקופסא 
כולם רצים, ואני תקועה בינתיים.
לנשוך את החיים כשאין שיניים.
לסמוך על האויב שירחם עלייך.
קיבלתי אהבה מכוסה כוכבים מרוסקים בקופסא.
כולם רוצים, ואני צופה בינתיים.
אושר גדול לא עוזב כל כך מהר 
ישר למישהו אחר, שורף ולא זוכר
כשהמלך עיוור הזהב שווה יותר, 
ואני הפסקתי להמר, לפחד ולוותר.
לשוב לאט אחרי שיקוי היין
אף פעם לא ארד שוב על הברכיים
קיבלתי נחמה עטופה, קיבלתי את עצמי בחזרה
היום כבר מסתכלת בעיניים.
אושר גדול...
