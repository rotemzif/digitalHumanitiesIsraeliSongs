שורות שבורות של אנשים,
שנים רבות של חיפושים,
שני חלומות שנפגשים בסוף הדרך מחפשים,
בתקווה למצוא אותך,לא זרוק בין החופים.
מטייל על הכבישים עדיין בין אלף אנשים,
שבוכים ומחפשים ומבקשים לאט הופכים מתייאשים,
בתקווה למצוא אותך לא זרוק בין הצדפים.
הבובות על המדף לא מסודרות ישר,
ואתה צוחק ונשאר מאושר,
מסדר את החדר מבריג מנורות,
עושה לחיים שלך סדר הולך בתוך שורות שבורות.
שורות שבורות, שמנפצות את החיים הישנים,
שורות שבורות, שיודעות יותר ממך על החיים,
שורות שבורות,שכתובות בתוך ספרים ושירים,
שורה אחר שורה,חפש ת'דרך חזרה,
מתהלך בין הקירות כותב רק בשורות שבורות.
תפתור את החידות שנאספו בין השורות,
אמץ ת'תובנות לראות את כל הפתרונות,
תנצח את הלב, תתעלה על הכאב ,
תלמד להתחבר לאנשים שאתה אוהב.
החיים הם מציאות, המציאות לא אגדה,
מתי תבין שהבריחה היא לא הדרך היחידה,
תפלס את דרכך תקן שורה אחר שורה.
הבובות על המדף לא מסודרות ישר,
ואתה צוחק ונשאר מאושר,
מסדר את החדר מבריג מנורות,
עושה לחיים שלך סדר הולך בתוך שורות שבורות.
שורות שבורות, שמנפצות את החיים הישנים,
שורות שבורות, שיודעות יותר ממך על החיים,
שורות שבורות,שכתובות בתוך ספרים ושירים,
שורה אחר שורה חפש ת'דרך חזרה,
מתהלך בין הקירות כותב רק בשורות שבורות.
הבובות על המדף כבר מסודרות ישר,
ואתה ממשיך להיות מאושר,
מסדר את החדר,אורז תפחדים,
יוצא לדרך חדשה עם חיים מסודרים.
