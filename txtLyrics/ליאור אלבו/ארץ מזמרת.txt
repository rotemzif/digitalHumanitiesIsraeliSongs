איך עולה הבוקר על ההר?
איך לים עם ערב בא השמש?
איך פתאום ברוח מתנגן לו שיר מוכר
ונישא על גיא, על הר ועמק?
איך נוגנות צמרות כל העצים,
גבעולים וגם עלי כותרת?
בין כלניות, בין סביונים וחמציצים
הדבורים יזמזמוהו חרש.
ארץ מזמרת שרה לנו שיר
מתנגן מבוקר ועד ערב,
שיר נישא ברוח מהכפר לעיר,
מאילת ועד אל ים כנרת.
אל החוף שבים כל הגלים,
צפורים נושאות אותו למעלה
משדה ירוק עד השמיים הכחולים
עוד נישא הזמר הלאה הלאה
ארץ מזמרת בקולה
בין אביב לקיץ, סתיו וחורף,
ארץ מזמרת ולפתע היא כולה
גם המקהלה, גם התזמורת.
ארץ מזמרת שרה לנו שיר...
