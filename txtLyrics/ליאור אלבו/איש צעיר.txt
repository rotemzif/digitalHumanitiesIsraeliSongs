איש צעיר גומר בגרות הולך להינזק
לא בוער לו בינתיים לא אוהב להידחק
אין לו מים בברכיים
אין לו סיד במפרקים
הוא יהיה בין המכים והמוכים
איש צעיר גומר בגרות הולך להיפגע
אין לו רחש באוזניים עוֹרַתּוֹף עוד לא פקע
אין לו פיח בעיניים
אין לו דם על הבגדים
הוא חונך להיות אדון בין עבדים
איש צעיר גומר בגרות הולך לא לחזור
יש לו דואר כל יומיים ושיער אָרֺכְשָׁחוֹר
חברה בגבעתיים
חברים בפלמחים
הוא שייך לעם השייכים
איש צעיר גומר בגרות הולך להיגמר
כבר הלכו לו תוך יומיים פה חבר ושם חבר
תספרו לו עד אלפיים
תסכמו לו על מחשב
הוא מחזיק עוד בינתיים הוא יושב
איש צעיר גומר בגרות מוחזר באריזה
שתי רגליים שתי ידיים לא שמן ולא רזה
רוחצים אותו במים
מחליקים את המדים
יקברו אותו שלם בין יהודים
