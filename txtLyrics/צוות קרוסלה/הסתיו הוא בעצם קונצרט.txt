הסתיו הוא בעצם קונצרט 
הקשיבו אליו לפעמים 
הסתיו הוא בעצם קונצרט
ויש לו המון סולנים
לרוח יש קטע מהיר וגם הביצוע לא רע
מלוות אותה כל השדרות שבעיר טרללה טרללה
וכל הדרורים הקטנים על הפיקוס מעבר לרחוב 
שרים ציף ציף צף ועושים את זה בעצם די טוב.
הסתיו הוא בעצם קונצרט...
עלה אדמדם שנשר רוקד לו ריקוד ולס לאט
עם קרע עיתון ומטוס מנייר ונוצה לבנה
ופתאום מקהלות ציפורים ממלאות בשירים את הרחוב
ורעם ראשון מסיים את הכל כמו תוף כמו תוף
הסתיו הוא בעצם קונצרט...
