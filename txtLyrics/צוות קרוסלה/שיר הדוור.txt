הנה הדואר בא
והשמחה רבה,
יש מכתבים ויש גלויות
וכרטיסי ברכה,
כתוב שלום,
להתראות
שנה טובה ומה שלומך?
יש מכתב לצב,
שתי גלויות לסנוניות,
והמון בולים לכל הנמלים.
לגינה ברכה:
שתהיה לך שנת פריחה,
גם לעלים ברכות ואיחולים.
לחגב מכתב:
שתהיה בריא,
וברכות קטנות לכל הפרפרים.
לילדים ברכה,
וברכה גם להורים
וברכה למנגינות ולשירים.
יש מכתב עם בול
ושניהם מחו"ל
לכבוד הנחליאלי אשר בא היום.
ולכל אחד
כתוב פה במיוחד
חג שמח, מה נשמע? דרישת שלום.
