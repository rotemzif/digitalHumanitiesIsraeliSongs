עורי הרוח עורי
יפים הלילות בכנען
לקולו של התן הסורי
צבוע מצריים יען
עבדול-קדאר וספירס וחורי
בוחשים תרעלה ולען
וקוראים אלי כנען "גורי"!
אך יפים הלילות בכנען
ברוח אדר סוערת
שטים ענני שמיים
צעירה חמושה סומרת
יורה תל אביב הליל
מנרה על צוק שומרת
החולה מדלקת עין
מדינה בשמלת עופרת
ושטים ענני שמיים
אלביון עוד זורעת ארס
אך גדול מלילה לילנו
עת על פני מדינה בערש
מתרסים ברכתם יתנו
אפורים הלילות כחרס
את פניהם הפשוטים ראה נא
כי עמך יזכרם עוד חרש
מה יפים בחייו עד הנה
