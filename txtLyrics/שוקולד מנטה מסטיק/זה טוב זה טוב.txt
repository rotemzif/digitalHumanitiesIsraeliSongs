אם יום אחד תראני עצובה
ועל ריסי דמעות ולחי רטובה
הבא נא לי שושן, שושן אדום מגן
ופתח לי שתי זרועות ובנה מקום מוגן
שבו ארצה מאוד לשוב ולחייך
אני אבוא לשם, אבואה ועוד איך
זה טוב, זה טוב
זה טוב לי, לה ולו
לעולם כולו
אם הוא יודע לאהוב
איתו ובגללו כולי שלו הלא
אם הוא יודע לאהוב
זה טוב, זה טוב
אם גם הקדירו שמי האהבה
ובאו עננים, כבתה הלהבה
אביטה במראה, בשתי עיני אביט
פתאום פנים שונים משם יביטו בי
אני אומרת לעצמי היי טובה
פיתחי ליבך שנית בפני האהבה
זה טוב, זה טוב...
כמה ימים יפים עוברים לשווא
כשיום כזה עובר יותר איננו שב
ורק אתה בלבד יודע להביא
קצת שקט לסוער, שלווה אל תוך ליבי
אז בוא מהר, למה אתה ממתין
עבור מייד את גבול המבטים
זה טוב, זה טוב...
