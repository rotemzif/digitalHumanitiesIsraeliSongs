עמוק עמוק בתוך היער
מאחורי גדר ושער
בית האגדות עומד
בחצר קסומת הריח
עץ דובדבנים פורח
עץ אגוז ועץ שקד
והבית כליל היופי
קירותיו סוכר וטופי
שוקולדה המרבד
סוכריות תלויות מלמעלה
כמנורות בשחור הלילה
מצופות בשוקולד
פעם ילד בא ליער
ונכנס אל תוך השער
של הבית הבודד
אל כיסיו הכניס שמח
דובדבן אחד פורח
ואגוז וגם שקד
את הדלת הוא פתח לו
ועייף מאוד צנח לו
ונרדם שקט שקט
מכיסיו נפלו למטה
ושקעו בשוקולדה
דובדבן, אגוז, שקד.
וכשקם עם בוא הערב
הוא לקח איתו לדרך
מן הבית הבודד
שוקולד ובו הריח
של עץ דובדבנים פורח
עץ אגוז ועץ שקד.
