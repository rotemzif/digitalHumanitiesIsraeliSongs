כבר לא אהיה כמו שרציתי 
כמו שחלמתי 
זה לא משנה 
אקח את זה בשתי ידיים 
אשתה בינתיים 
אולי אתמלא 
העיר גדולה אני יודעת 
גם היא משתגעת בלילה כשחם 
אחרי כל מה שכבר עברתי 
רוצה לדעת 
שכל זה לא סתם 
אתה מתחזה לאוקיינוס מתוק שמכה בגליו 
אני אידיאל עונתי של הקסם שעף מעליו 
אתה לא אוהב שאני מסבכת את מה שמובן 
אני לא אוהבת מילים ארוכות על עולם מסוכן 
כמה עוד 
אני הולכת ומשתגעת 
כמה עוד עוד כמה עוד 
כמה כמה עוד 
כמו מים על נהר של עצב 
מילים ברצף הולכות לאיבוד 
אני פוצעת את הנפש 
שלא זוכרת מה היתה הטעות בעצם 
כבר לא אהיה כמו שחלמתי 
כמו שרציתי 
זה לא משנה 
אקח את זה בשתי ידיים 
אלמד בינתיים 
אולי אשתנה 
כמה עוד...
מתרחקת משנה שוב מקום 
אני מחפשת את האור שיאיר אותי 
מתרחקת משנה שוב כיוון 
אני מתרסקת 
לא מובנת 
כמה עוד...
