טל צונן על הגפנים
וטל על הפנים
צונן הטל באשכולות
קם הבוקר ורגליו קלות
בוקר, בוקר להאיר
יאיר בכרם
אור עולה על ההרים
ואור על הבוצרים
עולה האור מערפילים
שיר לגפן ירוקת עלים
גפן, גפן להלל
הלל בכרם.
חום כבד נושב באור
וחום ואין ציפור
כבד החום על הפנים
נח היין בענבי כרמים
יין, יין חכלילי
שלי בכרם
רד היום על פני שדות
ירד בגאיות
היום ירד אל הצללים
לילה לילה שועלים קטנים
עד הבוקר כוכבים
כבים בכרם.
