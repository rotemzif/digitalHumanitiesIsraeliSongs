אור לבן מציץ בתריסים / תוקף נקודה בתוך
הקפה / בגדים של שבועיים / בערימה חדגונית
מכתימה רצפת פרקט ישנה / כבר שבוע שזה הג‘ינס
מאתמול / דקות התלבטות הופכות דקות של שינה
לגימה מהירה / הקפה נעלם / נסגרת הדלת
ונגלה לו עולם / בשדרה ארוכה מרצפות אדומות
שלטי חנויות בשפה כה שונה / ברחוב יש קולאז‘ של
צבעים מתחלפים / אך רק אצלי לא התחלפה העונה
כי אני...
רץ / מחפש אחרי תהילה / באמריקה הרחוקה /
שם יקרה מה שעוד לא קרה / ולא יקרה כבר לעולם
מחפש אחרי הגדרה / המציאות בהמתנה /
האשליה היא סם השכחה / של הכאב שלא נרדם
מכוניות דוהרות בכביש שממול / לבית הקפה
שבו התיישבתי / אדי הקפה נעלמו ואינם
צורות מרצדות בתוך כתם על החלון / הזמן
דחוק הוא מגרד בראשי / מנסה שוב לדלות
כמה שבבים של מרץ / קבצנים בפינות
הרחוב / שפשפו לעיתם את פינותיו של הרגש
הזמן שאול מדקה לדקה / נאבק בבלבול /
הכאב כבר דהה / לא זוכר את אותה נקודה
שבה חלום הפך לשגרה
