הבחור עם הגיטרה
שעומד כאן למולכם
פורט על חלומות
שהתרחקו
מיתרי קולו חורשים
את כל קווי האוטובוס
לכל חדרי החזרות
שם המוזות רק שותקות
בגיל שש עשרה צעק
שהעולם הוא מחורבן
זינק עם הגיטרה
כמו חייל באמצע קרב
היום בגיל שלושים
כבר לא חולם להיות כוכב
הוא רק רוצה לשיר
כי כל השאר מרגיש לו סתם
ביום יום
זה לא לאס וגאס
כאן זה לא השביל לברודווי
חלב ולחם לא קונים עם חלומות
כאן זה הרחוב לסופר
האוטובוס לקניון
כאן כותבים שירים
כדי לחיות
ועכשיו כשתיגמר ההופעה
אתם תלכו
והבחור כאן יישאר
עם השירים
הוא אורז את הגיטרה שליוותה אותו בקרב
שניהל מול העולם
בגיל עשרים
בקרב הזה אין מנצח
וגם אין טעם להפסיד
צריך פשוט לקרוא
לקרב הזה חיים
והבחור הזה יודע
שכל עוד כאן הוא יישאר
ילך לסופר
לחפש את השירים
