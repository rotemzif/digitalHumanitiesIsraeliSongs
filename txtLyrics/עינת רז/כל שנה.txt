אבא שלי יושב על פסנתר כנף
ועושה לי תרגילי שמיעה.
ואני חושבת מחשבות משונות
בלי שאף אחד ידע.
ובאים אנשים, והולכים אנשים,
ומגיע ערב ל"ג בעומר
והולכים לעשות מדורה,
אני וענבר ותומר.
ואבא שלי יודע חשבון ותנ"ך,
הוא יודע הכל.
ואני מגדלת בגינה פרחים
שממש אסור לשתול.
ובאים אנשים, והולכים אנשים,
ומגיע ערב יום כיפור.
אז כולם צמים ואני לא.
כל שנה שומעים לי בידיים,
כל שנה בכפות הרגליים,
כל שנה רואים לי בעיניים.
וגבי אוהב את קרן,
וקרן אוהבת את אמיר.
ואני רושמת את השם של גבי
כמעט על כל קיר.
ובאים אנשים, והולכים אנשים,
ומגיע החופש הגדול.
ואני בראי מביטה, מחליטה
להפסיק לאכול.
כל שנה...
אז ערן לוקח אותי לפרדס
ומראה לי דברים,
ואני קצת רוצה, וקצת לא רוצה,
מסתכלת ישר בפנים.
ואמא קונה לי גיטרה
ובתוכה שירים,
שבאים והולכים ובאים והולכים.
כל שנה...
