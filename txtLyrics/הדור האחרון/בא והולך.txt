להיוולד, לחיות למות - ככה עוברים שבעים שנה 
זה כמו לדפוק כרטיס בעבודה 
אתה בא והולך 
מהילדות אל הבגרות - פתאום קופצת הזקנה 
והסרט הזה רץ מולך 
אבל אתה כבר דועך 
שעון החול מתהפך ברגע שנולדת 
אתה תינוק גוסס שלא יודע בשביל מה 
לעבור את המסע שלא זכרת שבחרת 
ומה המטרה פה? מה הנקודה? 
שוב ושוב לישון ולקום - וביניהם עובר הזמן 
מה זה נותן לי מה נותן, שאני בא והולך 
אני נמצא פה ביקום ומחפש תשובה 
לדעת מה המשמעות מי בחוטים פה מושך 
זוהי ספירה לאחור מרגע שנוצרת 
משועבד בגוף שיעלם באדמה 
אתה שחקן במחזה שלא זכרת שקראת 
ואם יש במאי פה, אז שיגיד לי למה? 
עוד מעט מתחילה עוד תכנית בטלויזיה 
פרסומות חדשות בדיוק כמו אתמול 
ואם רק בשביל זה לעולם הזה באתי 
אז ממש כבר נמאס לי ואני מתחיל בו לסבול 
להיוולד, לחיות, למות, שבעים שנה...
