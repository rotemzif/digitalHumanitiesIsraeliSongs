תנו לסכין להסתובב, לשמיים להשחיר,
לים להאדים לפצעים להסגר.
כשהירח מוכתם בדם,
כשהמוות בא מהים ולוקח אותך,
לשם היו לוקחים את הילד ומלבישים אותו בגדי זהב.
אומרים לו להתפלל אבל הוא היה שותק.
והוא היה מהלך בעולם. פונה למערב,
מסתובב אל המזרח.
באים קילוחי המים,
באים קילוחי הדם.
וככה החיים שלו היו מתהפכים:
טמא, טהור, טמא וטהור, טהור וטמא, טמא וטהור.
והיו לו שני לבבות וכל אחד מהם שבור בפני עצמו.
וכל אחד מהם שבור בזכות עצמו.
וככה החיים שלו היו נראים:
מלון, מלון ומרתף, מרתף ומלון,
מלון ומרתף, מרתף ומלון.
ובאותו הלילה - מלאך, גלגל, כוכב, מלאך.
תנו לסכין להסתובב
תנו לילד לבכות
לכבס את בגדייכם בדמעות.
ואלה היו מאורעות הגוף:
עכשיו הטרף נהיה לצייד טורף,
צייד וטורף טורף וצייד. צייד וטורף טורף וצייד.
וככה החיים שלו היו מתהפכים:
טמא, טהור, טהור וטמא,
טמא וטהור, טמא וטמא.
הייתי רוצה להגיד תפילה
להתכוון בכוונה שלמה
אבל אני רוצה את הסוף ולא את ההתחלה
אני רוצה לראות את המוות בא
אני רוצה לראות אותו בא אלי
אני מבקש את מות יקירי
אני מבקש את מות ידידי
אני מבקש את מות אהובי
אמא יקרה ליבי מדמם לראות אותך חולה
אני מבקש את המוות בך
וגם אני מבקש את השבר המוחלט ולא את החלקי
אני מבקש את השבר הסופי
השבר האלוהי, השבר המלכותי,
טמא, טהור, טהור וטמא, טמא וטהור
ובאותו הלילה - מלאך, גלגל
ואלה היו מאורעות הלב
גוף דם
גוף דם
פתחנה שערי. פתח שיפוי. בישה זמני.
ירחה במזלה דה עקרבה. שכרנה שערי.
פתחנה שערי. פתחנה שיפוי. בישה זמני.
סיסיה סדיקה במזלה דה עקרבה. שכרנה שערי.
