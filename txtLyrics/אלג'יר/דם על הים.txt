יש לי עין אחת אדומה ועין אחת צהובה
אחת מאלכוהול, אחת מחוסר שינה, מחוסר אהבה.
יש לי תיבת נגינה ושיר אהבה.
כל העולם כולו הוא גשר צר מאוד
ואי אפשר שלא ליפול, לקרוס אל תוך תהום ולאבד הכל.
תראה, שעות הלילה נגמרות,
שעות הבוקר מתחילות, והשמש מתחילה לשרוף.
לא חשבתי שאמות צעיר כל כך.
שאהיה לבד כל כך, הם הרגו אותך לאט לאט.
אולי אני איבדתי כל תחושה
חושב שאני עף ואני בעצם על הרצפה.
אז שותה את הגשם המלוח,
מסומם מהים או שיכור מהרוח.
בלי נשימה הפעם לא נכנע,
טחנות רוח מאיימות מתחבאות בכל פינה.
אולי אני איבדתי כל תחושה
חושב שאני עף ואני בעצם על הרצפה.
השירים ניבאו את עצמם,
הם חזו את מה שקרה השאירו דם על הים.
אז אולי אני איבדתי כל תחושה
חושב שאני עף ואני בעצם על הרצפה.
אולי בסיבוב הבא אני עוד אקח הכל,
הגיע הזמן להיפרד יומני היקר.
אלו מילים אחרונות.
אלו מילים אחרונות.
