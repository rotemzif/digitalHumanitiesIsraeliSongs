הטיסות לפריז נמאסו לי
אך הגברת כוכבי, סיפרו לי
שוב עומדת לטוס בראשון לאוגוסט
אז אני ממריאה כבר ביולי
שיתתפוצץ
שיתתפוצץ
זוהי סיסמאת החוג הנוצץ
שיתתפוצץ
שיתתפוצץ
זוהי סיסמאת החוג הנוצץ
מעולם לא קראתי שום ספר
בגלוי ואפילו בסתר
אך תראה מר אלון, איך אצלי בסלון
ספרייה של ששה-עשר מטר
שיתפוצץ...
לגינסבורסקי, סוחר הפרגמטיה
לחפצי אומנות, יש סמפטיה
הוא תלה לו בהול, מודליאני גדול
אז אצלי יש מטיס באמבטיה
שיתפוצץ...
בעלי הוא עסקן ברוך כפיים
בשליחות הוא ממריא כל יומיים
הוא אוסף שם תרומה לקרנות האומה
ואני כאן אוספת קרניים
שיתפוצץ...
