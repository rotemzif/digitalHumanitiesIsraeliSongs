זה שנה וחצי שהכול מתמוטט 
הגברים מתים בלילה השקט רק מתרחק 
מול הקבר הבן את האב מחבק 
על האימא ההדף עבר כמו מוחק 
אני שומע ת'רדיו וכמעט משתנק 
כי מבזק על פיגוע חונק וחונק 
מדד האבל לא מפסיק לזנק 
את מלאך המוות אי-אפשר לספק 
כותרות אדומות על רק שחור 
לא הולכים קדימה, נופלים לאחור 
נלחמים בלילה, רועדים מקור 
האחרון שעוזב שיכבה את האור 
את האבא לשניים קטלו יריות 
את המורה בדרך לקחו הצרורות 
נערים בדולפי זה עשרים מיתות 
בחדר המתים ברגליים קרות 
בשטחים רוקחים עוד ועוד מזימות 
מנסים לפגוע בלב ישירות 
מחבל צעיר עם עיניים שחורות 
מגיע לעיר מבשר רעות 
כותרות אדומות על רק שחור 
לא הולכים קדימה, נופלים לאחור 
נלחמים בלילה, רועדים מקור 
האחרון שעוזב שיכבה את האור 
גם על סבא שלי נפלו השמיים 
שש שנים עם הראש מתחת למים 
איך מצליחים בלי לשבור ת'ידיים 
אולי עדיף לעלות לתיבה שניים שניים 
כותרות אדומות...
