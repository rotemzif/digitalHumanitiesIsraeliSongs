מה יתרון לאדם בעמלו תחת השמש 
השפעתו על החיים קטנה יותר מנמש 
דור הולך דור בא, הארץ לעולם עומדת 
אין טעם בעשייה שיובל אינה שורדת 
הים לא מתמלא למרות זרימת הנחלים 
הרוח מסתובב לו סתם לכל הכיוונים 
לא יוכל איש לדבר 
לא תשבע עין לראות למרות שראתה דברים 
מוח מדעת לא יימלא מה היה הוא שהיה 
ואם יאמרו על דבר: "הנה זה חדש הוא" 
זה לפנינו כבר היה, כן, בזה כבר דשו 
האם יש טעם אחר לחיים 
גיליתי שלא משנה מהי מלאכתך 
לא משנה חכם אתה או אם טיפש הינך 
בסופו של יום עצוב כולם מתים 
בשביל מה לעבוד 
לא תשבע עין לראות למרות שראתה דברים 
מוח מדעת לא יימלא מה היה הוא שהיה 
ואם יאמרו על דבר: "הנה זה חדש הוא" 
זה לפנינו כבר היה, כן, בזה כבר דשו 
יש כל כך הרבה דברים מהרקיע עד המים 
ששווים לבדם גם ללא יראת שמיים 
כי האדם הוא אלוהים, ואני באהבה בוחר 
תסלח לי אם אנ'לא מסכים עם מה שאתה אומר 
אתה טועה בהכל 
אז תשבע עין לראות מרוב שראתה דברים 
מוח מדעת אז יימלא מה היה שוב לא יהיה 
ואם יאמרו על דבר: "זה חדש בוא ראה" 
זה לפנינו עוד לא היה, בואו ננסה 
בואו ננסה 
בואו ננסה
