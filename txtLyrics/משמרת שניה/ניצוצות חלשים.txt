יש ימים שאני פוחד מעצמי 
מביט במראה ורועד
עיניים סגורות, פנים עייפות
סמרטוט של החיים
ההצלחות מתגמדות 
הכישלונות מרקדים 
ולך תזכור
שכלום לא חשוב באמת
החיידק מכרסם, אוכל מבפנים 
מטריף לי את כל החושים
האור לא מספיק, איפה הסוויטץ'
אני מהדהד בצללים
ההבלחות רגעיות
הניצוצות חלשים
ולך תזכור 
שכלום לא חשוב באמת
אבל את
עושה את הכל הגיוני
כי את 
מסבירה לי את מי שאני 
הכוכב שלך
הכוכב שלך
החיידק או אני, הסוף מתקרב  
הגוף לא מחזיק כבר יותר
קחי לי את היד, תצילי אותי
רק את מכירה את הדרכים
האהבה שלך מרפאת
המגע מכשף
ואז אזכור 
מה חשוב באמת
כי את
עושה את הכל הגיוני
את 
מסבירה לי את מי שאני 
כדור האש שלך
המצפן שלך
