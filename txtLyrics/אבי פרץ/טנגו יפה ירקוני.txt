טנגו יפה ירקוני,
המאה שעברה.
את עם קוקו ופוני,
בסנדל הסירה.
שמלתך הזורחת,
שוב עולה, גל אל גל.
לי ציפורן פורחת,
על כומתת החייל.
לילה הביל,
בקפה "צליל".
את ואני,
בריקוד הקליל.
לילה שט,
באוויר של גבעתיים, בת.
וירח זורח, זוהר ובוער, אט לאט.
לילה רד.
וידי בכף ידך תרעד.
ושפתיי לשפתייך, נושקות לנצח, לעד.
לילה עלה.
לילה נגלה.
לילה מופלא.
טנגו יפה ירקוני,
עם שריטה בתקליט.
שיר ברדיו מרקוני,
שוב יוצר את הקליק.
הזמרת נוגעת.
וקולה כמו קטיפה.
בזרועי את נרגעת,
שברירית ויפה.
חושך נחת.
את האחת.
שנינו טנדו,
בריקוד המושחת.
לילה שט...
לילה עלה...
