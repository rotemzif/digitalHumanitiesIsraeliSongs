במקום שאליו אני הולך 
היו רבים כבר לפני. 
השאירו שביל, השאירו עץ, 
השאירו אבן לרגלי, 
ומה אני אשאיר אחרי, 
האם אשאיר איזה דבר? 
איני רואה את צעדי! 
איני רואה את צעדי, 
ומי יראה אותם מחר? 
היה לי חבר, היה לי אח, 
הושט לי יד כשאקרא, 
היה לי חבר, היה לי אח, 
הושט לי יד בעת צרה, 
אני אחיך, אל תשכח! 
היה לי חבר, היה לי אח. 
במקום שאליו אני הולך 
היו נשים, היו גברים, 
ואהבה גדולה היתה, 
האם אני אמצא אותה? 
הם לא השאירו לי דבר
לא אנחות וגם לא פרחים. 
הם לא השאירו לי דבר! 
הם לא השאירו לי דבר, 
מלבד אחים וחברים. 
היה לי חבר, היה לי אח... 
במקום שאליו אני הולך, 
אני נזהר שלא לשבור, 
אני נזהר שלא לדרוך, 
אני נזהר שלא לזכור, 
וטוב לי שאתה איתי, 
וגם אתה וגם אתה. 
פה תישאר אחרי לכתי! 
פה תישאר אחרי לכתי 
החברות אשר היתה. 
היה לי חבר, היה לי אח...
