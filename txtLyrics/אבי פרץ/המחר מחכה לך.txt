ואולי המחר מחכה לך
רענן וחדש מצפה לך
אם רק תפקחי את עיניך
תנשמי לרווחה, כי הדרך פתוחה
וכל העולם לרגליך.
ואולי תמצאי
עוד תתפלאי
שחר ימחה דמעותיך
והאור שיזרום
לפתע פתאום
רק לקבל את פניך. 
אולי המחר מחכה לך
גלוי ונלהב מצפה לך
כבר בכית בלילות
בשעות אפלות
בואי, אמרי לו שלום.
ואולי המחר כבר הגיע
עננים ממצחך להסיע
הוא איתך הוא קרוב ומרגיע
את תלכי בבטחה, בליבך הבטחה
גם את יכולה להפתיע.
לא, את לא תשברי
את תתגברי
אם לא מחר עוד יומיים
עם פצעי האתמול
עם העול הגדול
כל העולם לפניך.
אולי המחר מחכה לך...
