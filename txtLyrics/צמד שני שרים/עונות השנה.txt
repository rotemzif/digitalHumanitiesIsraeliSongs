רוח סתיו ורוח שטות נשאו אלי מזמור פשוט
עלים ברוח נשאים והשבילים במרבדים
בשלל צבעים ססגוניים של מחרוזות וענקים
נשקה הרוח לתריסים והשריקות מול התריסים
חלף הסתיו אל מול ענן
הגשם אל שדות דגן.
קודר היום באפורה ברק מאיר כמדורה
הרעם שוב הרעים פתאום יפקח עיני מהחלון
נשטף היום ומתרונן צריבת שפתיים כה צונן
יאבד ענן בהיר סביב עת זיו ראשון ענוג אביב
החרף תם דממה כוסה
צינת הכפור כבר נמסה.
אביב פריחה עץ מלבלב עסיס ניגר נפעם בלב
שכרון גוונים של הגבעות איך נפקחו עיני מראות
מציף אביב ביום בהיר זה חידלון לסוב בעיר
לבלוב שקד חיוך יאיץ על כל גבעה אישה ואיש 
חלף אביב קסום ימים עם פרח בר לאוהבים
חלף אביב קסום ימים צורב סרפד לאוהבים.
שדות קצורים מזהיב טללים קמלו יבשו העלומים
ושוב זריחה ושוב שקיעה צרובה למים ומחכה
כאח בוער חמים בלב נצב דומם ומייחל:
לרוח סתיו לגשם עז אביב פריחה כמני אז...
חלף הסתיו אל מול ענן
הגשם אל שדות דגן.
החרף תם דממה כוסה 
צינת הכפור כבר נמסה.
חלף אביב קסום ימים 
צורב סרפד לאוהבים.
הקיץ תם שוב רוח סתיו 
מזמור חדש משיר עליו,
מזמור חדש משיר עליו.
