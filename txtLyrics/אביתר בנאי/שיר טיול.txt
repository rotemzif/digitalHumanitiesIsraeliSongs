זבוב עף קדימה מסתכל אחורה
יש הרבה כאלה בעיר
שלא מצליחים לצאת למרות שהחלון פתוח
שערים נפתחים יותר ויותר
יום אחד אשאר בחוץ
ואת ביתי ואהובתי אמצא
בשמיים שלי.
אני צריך לקנות מעיל ואני צריך
רציתי לכתוב שהייתי במפל
אבל הגנן הגיע שתי איילות
ציפורים שחורות
פירות על העצים מתנדנדים ברוח.
חבל שלשקט אין קהל לרקוד חזק
רחוק גבוה.
רציתי לכתוב שהייתי במפל
אבל אסור לעצור להסתובב ולהיזכר.
בין הנהר לפנסים
יש ערפל רטוב ואפור
כל הצבעים שחורים עדיין
יש אפשרות להתרכז בעצמם
אם אני אפול ואמות
המים לא ישימו לב
ימשיכו עד לא יודע לאן.
