עצור הכל, תקפיא בשבילי את הרגע
עמדו סופות, עצרו יצורי הים
טוב מזה לא יהיה לי אף פעם
טוב כזה שוב לא יחזור לעולם.
תיקח אותי לעיר חדשה, לא נודעת
תשאיר אותי עד סוף הימים במדבר
עצור הכל, לפני שהשמש גוועת
עצור הכל עכשיו כשעדיין אפשר.
אני ממשיך, עלי לשים פעמי
ממשיך מכאן, הרוח בעקביי
ואין לי זמן אחר, רק זה שממהר
אני ממשיך, תדביקי את צעדיי.
תפסיק הכל, עצור בשבילי את הרוח
נמכור הכל ביום ובלילה נברח
קח אותי רחוק למקום בטוח
קח אותי למקום שהאל כבר שכח.
אני ממשיך...
