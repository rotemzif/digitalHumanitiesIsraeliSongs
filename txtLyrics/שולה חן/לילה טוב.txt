פנסים שוב דולקים כי חושך ברחוב,
ילדים כבר אמרו לאם, לילה טוב!
בחוצות הכלבים חורצים לשון,
כבר הגיע הזמן ללכת לישון.
בפינה חשוכה בקרן רחוב,
זוג נפרד בנשיקה לוחש, לילה טוב!
התריסים כבר הוגפו ושקט בעיר,
הגנים מתרוקנים, נהיה קצת קריר.
המוסך מתמלא אוטובוסים לרוב,
נהגים זה לזה קראו, לילה טוב!
השומר הזקן פנסו מכין
ונועל אוצרות על מנעול ובריחים.
סקסופון מתרפק בבר על התוף,
מנגן ביבבה, שלום, לילה טוב!
מטאטא הרחוב עד בוקר נשאר
לטאטא את שרידי היום שעבר.
וחוזרים הגלים לים בלי סוף.
גם אנחנו נאמר לכם, לילה טוב!
מטאטאים את היום אשר עבר.
יתכן טוב יותר,יהיה המחר.
