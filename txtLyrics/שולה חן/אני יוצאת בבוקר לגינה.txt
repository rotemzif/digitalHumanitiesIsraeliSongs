אני יוצאת בבוקר לגינה
ומן העץ ציפורים יורדות
ומלקטות מידי הלבנה
את פירורי לחמי
והן עומדות שם על שכם, על שכמי
והן משוחחות עמי
וכך שעות אני עומדת בידיים נטויות
ולומדת לי את שפת הציפורים
הנה, איני לבד ויש לי חברים
מחר אל המרפסת לי אצא
שם עכברי הלבנים בכלוב
מתרוצצים שם מקצה אלי קצה
מכרסמים עלים
הנה הם על האצבעות עולים
ושאלות הם שואלים
וכך שעות אני עומדת בידיים נטויות
ולומדת לי את שפת העכברים
הנה, איני לבד ויש לי חברים
ובשנתי בלילה אנוכי
יוצאת מול שבט נמרים בהר
אז מכפי אוכלים הם דבש ותפוחים
רק לי הם מחכים
את אצבעות ידי הם לוקקים
וסוד אנחנו ממתיקים
וכך שעות אני עומדת בידיים נטויות
ולומדת לי את שפת הנמרים
הנה, איני לבד ויש לי חברים
הנה, איני לבד ויש לי חברים
