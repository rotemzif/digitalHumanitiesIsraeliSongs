מה עושות האיילות בלילות?
הן עוצמות את עיניהן הגדולות.
הן שולבות את רגליהן הקלות,
ישנות האיילות בלילות.
מי שומר על חלומן המתוק?
הירח הלבן מרחוק.
הוא מביט אל תוך הגן בבת צחוק
ואומר לכוס ותן: נום ושתוק!
מה חולמות האיילות בלילות?
הן חולמות כי הפילות הגדולות
שיחקו איתן בג'ולים וגולות,
ובכל, בכל זכו האילות.
מי מעיר אותן עם שחר משנתן?
לא הפיל, ולא הקוף, ולא התן,
לא ארנבת, לא שכוי ולא שפן,
כי איילת השחר חברתן
מעירה אותן בבוקר משנתן.
