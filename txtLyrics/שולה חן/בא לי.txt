בא לי לטייל הלילה ברחובות
על פני המדרכות הארוכות, העזובות
לשיר את השירים העצובים
ולא להתבייש כלל
להביט בכוכבים
כי בא לי.
אבל האוטובוס האחרון
צריך מיד לצאת
ואין ברירה, האצבעות
כבר מוכרחות להיפרד
מבעד לחלון
ויש לומר שלום
כי בא לי
בא לי.
בא לי להיות איתך עכשיו תמיד
וסתם להסתובב בעיר, גם אם זה לא עתיד
כשהחלבן רוכב ברחובות
ומחלק העיתונים
ממלא את התיבות
סתם בא לי.
אבל האוטובוס האחרון...
חכה, אני יורדת, עוד לא מאוחר
ולא אכפת לי כלל מה שיהיה אולי מחר
חבק אותי ובוא נרוץ מכאן
רחוק רחוק לים
ולירח הלבן
סתם בא לי.
