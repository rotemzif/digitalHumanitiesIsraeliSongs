בערוגת הגינה
מסביב לחבית
עמדו לרקד
כרוב עם כרובית
זאת הסלק ראה
והנה גם הוא בא
איתו עגבנית
והשמחה רבה
לה לה לה,
לה לה לה,
לה לה, לה לה לה,
איתו עגבנית והשמחה רבה.
רק הפול המסכן
עמד לו בצד
הוא נשען על מקלו
לא נע ולא נד
איך אוכל לשמוח
איל אוכל לרקוד
ותרמילי כולם
כולם ריקים עוד?
לא שבת ולא חג,
כי אם יום קיץ סתם,
ובגינת הירק
קול ששון ומחול עם.
החגב בעוגב,
בחצוצרה הצרצר, -
רגל מי זה אפוא
ממחולות תעצר?
ובערוגת הגינה
מסביב לחבית
קפץ כרוב, הרים שוק,
קם לרקוד עם כרובית.
וירא זאת אבטיח
ולא יכול עוד עמוד
ובמדי הפסים
רץ עם דלעת לרקוד.
בן תירס צהוב המעיל
בלוריתו אז הפשיל
ובחטפו חמנית
קם לכרכר בגיל.
ויבער אז כאש
מקנאה לב הצנון
ויקפוץ לפזז
עם אחות המלפפון.
וכראות זאת הסלק
התאפק לא יכול
ויתפוש עגבנית
ויצא במחול.
ופתאום - שימו רווח -
גם הגזר זה בא
מכרכר בכל עוז
עם בת לפת עבה.
וגם צמד החמד,
בצל ובת שום,
התלבטו בין רגלים,
וראו: לא גרשום!
גם בלבוס האביון -
אל אתן פי לחטוא -
בא לרקוד, במחילה,
הוא על כל משפחתו.
ותרעש הגינה
ויהום בה כל שביל
ממחולות ונגינה
וממצהלות גיל.
רק אפון המסכן
עמד מן הצד,
על מטהו נשען
ולא נע ולא נד.
"איכה אוכל לשוש,
איכה אוכל לרקוד -
וציצי נשרו כבר,
ותרמילי ריקים עוד."
