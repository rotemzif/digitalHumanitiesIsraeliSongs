לא הכל הבלים בתי 
לא הכל הבלים והבל גם לכסף הפרתי בריתי 
גם זריתי ימי להבל 
רק אחריך הלכתי בתי 
כצוואר אחרי החבל 
כי עידית מטפחתך בתי 
כי אמרת לי הבט וראנה 
ואדור לא לנשוך פיתי 
עד שיניי מבוסרך תקהינה 
ואדור לראותך בתי 
עד עיניי מראותך תכהינה 
והיכה החולי ביתי 
והעוני כיסה פנינו 
ואומר לחולי ביתי 
ולעוני קראתי בנינו 
ונידל מכלבים בתי 
וינוסו כלבים מפנינו 
אז עלה הברזל בתי 
והסיר את ראשי מאלייך 
ודבר לא נותר בלתי עפרי המרדף נעליך 
כי ברזל ישבר בתי 
וצמאי לא נשבר אליך 
לא לכוח יש קץ בתי 
רק לגוף הנשבר כחרס 
לא פקדה השמחה ביתי 
ותצע האדמה לי ערש 
אך ביום בו תגיל בתי 
גם תגלנה עיניי מארץ 
עוד יבוא יום השמחה בתי 
עוד גם לנו בו יד ורגל 
וצנחת על אדמת בריתי 
ואלי יורידוך בחבל 
לא הכל הבלים בתי 
לא הכל הבלים והבל
