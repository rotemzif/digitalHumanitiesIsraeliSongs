כוכבים למעלה זורחים
ושערי שמיים פתוחים
ותפילה נישאת באוויר
להנשא הלילה.
הם עומדים מתחת, חופה אחת
הינומה כשלג ולב נרעד
כל דקה היא נצח וכל מבט
נחרט בלב, הלילה.
"ולי את מקודשת", הוא אומר ברגש
ודמעה נשברת בליבה של השמחה. 
ומלאכי שמיים שרים
שני העולמות נקשרים
בדרך אל האושר באים
להנשא הלילה.
והכוס נשברת בהילולה
לא ראיתי לילה כזה נפלא
הוא המשמח חתן, כלה
ומקדש באושר.
ארוכה הדרך אל החלום
והלב יודע בזה היום
שהיא תהיה לו עזר כנגדו
מכאן ועד לנצח.
"ולי את מקודשת", הוא אומר ברגש
ודמעה נשברת, בליבה של השמחה.
ומלאכי שמיים שרים...
