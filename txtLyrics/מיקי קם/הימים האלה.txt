ושוב הם באים הימים האלה, כמו מפתיעים מחדש 
ושוב לבדי בימים האלה, נכנסת לתוך המקדש 
שוב למיטה בימים האלה, שוב השמיכה על הראש 
שוב החלום בימים האלה, לאי משלי-לי לפרוש 
ולא, אני לא יודעת למה 
וכל המילים הן לשווא 
אי אפשר להסביר איך וכמה 
ומה יעזור פה עכשיו 
ושוב העולם בימים האלה, שוב כמו רוצה את כולי 
ושוב הרצון בימים האלה, לחדר קטן משלי 
ושוב מקווה בימים האלה, שלא לתמיד יישאר 
ושוב מבינה בימים האלה - זה בא ואחר כך עובר 
ולא, אני לא יודעת למה 
וכל המילים הן לשווא 
אי אפשר להסביר איך וכמה 
ומה יעזור פה עכשיו 
ולא, אני לא יודעת למה 
אבל הנה הכול נעלם 
עוד שנייה לבדי ואז קמה 
ויוצאת מחדש לעולם
