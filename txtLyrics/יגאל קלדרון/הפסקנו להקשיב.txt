אולי הפסקנו להקשיב
אל הקולות שזורמים
ובמים יש חיים
אנחנו רק שוחים
ומעגלים עיגולים
אולי פסי דמעות על חלוני
והשפיות היא כלי לחלשים
רצינו פעם דברים יפים
כמו שתמיד היו לנו מבטיחים
ומה שנאגר בזיכרוני
לימות חמה קשים ועייפים
עת הבל פיך חם על צווארי
צללי אור לא מתחלפים
ומעל עצים עורבים פורחים
צפרים מקננות בין ענפים סדוקים
הטבע כאן לא מתקומם
האדם הולך ומתקטן
צמחי מרפא לא מרפאים
ואין פסק זמן ואין מקום אחר
ומה שנאגר בזיכרוני...
