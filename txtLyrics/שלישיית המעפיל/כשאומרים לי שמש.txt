כשאומרים לי שמש,
אני חושב הנה ביתי.
וזה מזכיר לי את הלהט והרוך
וזה מזכיר לי את הקיץ הארוך
במחוז מולדתי.
כשאומרים לי שמש,
אני יכול לחשוב על אהבה.
כשאומרים לי קשת,
אני חושב אביב וסתיו.
אני יודע שהלילה חדגוני
וזה מזכיר לי שהבוקר צבעוני
ובא בעקבותיו.
כשאומרים לי קשת,
אני יכול לחשוב על אהבה.
כשאומרים לי סלע,
אני חושב על אמונה.
וזה מזכיר לי את העוז והמסירות
ולוחמיה הצנועים של החרות,
אשר קידשו את שמה.
כשאומרים לי סלע,
אני יכול לחשוב על אהבה.
