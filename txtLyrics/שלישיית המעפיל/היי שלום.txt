היי שלום אישה יפה שלי
האם עוד נזכה להתראות
אני חומק לי בצידי שבילים
אורח בסתר הלילות
היי שלום יפה שלי
מתי שוב נתראה, מתי, מתי
ארוץ קדימה קדימה
כי הם שוב עלו על עקבותי
אומרים הם שאני הוא שיריתי בשוטר
אך לא יריתי גם יריה אחת
אבל אם ימצאוני כאן בדרך מסתתר
יחסלו אותי ללא משפט
היי שלום יפה שלי
מתי שוב נתראה, מתי, מתי
ארוץ קדימה קדימה
כי הם שוב דולקים בעקבותי
אומרים שאחרי הגבול יש כפר קטן אחד
כפר קטן שכוח ומבודד
שם איש אינו שואל אותך ממי אתה נמלט
ושם אוכל אולי למצוא מקלט
היי שלום יפה שלי
אולי עוד נפגש אולי, אולי
ארוץ קדימה קדימה
כי הם שוב דולקים בעקבותי
הרוח מייללת כל בגדי כבר נרטבו
הגשם שוב מכה בי כברד
אם לא אצליח לעבור הלילה את הגבול
מחר מת תמצאוני במורד
היי שלום יפה שלי
נדמה שהם איבדו את עקבותי
ארוץ קדימה קדימה
ודאי עוד נתראה ודאי, ודאי
הנה הנה הגבול אורות הכפר מהבהבים
אך מה זה הקולות, קולות רודפי
היי שלום הם לעברי שילחו את הכלבים
והכלבים קרבים ישר אלי
היי שלום יפה שלי
האם עוד נפגש, ודאי, אולי
אינני רץ עוד, הו אמא
כי הכלבים נושכים בעקבי
היי שלום יפה...יפה שלי...
