אתמול בלילה שוב היה לי רע 
כמו שעוד אף פעם לא היה לי 
מצאתי את ההתאמצות טפשית 
ואת עצם הקיום בנאלי 
יצאתי עם השוקו בשקית 
לשאול ת'חתולים שבחצר 
איפה אולי יש פה בסביבה 
פינה שקטה בשביל להתפגר 
איפה אולי יש פה מועדון 
עם מוזיקה של אהבה נכזבת 
שם אני אשתה עד אור ראשון 
פשוט אני לא יכולה אחרת 
פשוט כי יש לי קוץ בנשמה 
כואב לי אבל אין מי שיוציא לי 
כשאני שותה זה קצת עוזר 
אפילו שזה לא ממש בריא לי 
אפילו שכבר אלף פעמים 
אמרתי לעצמי אנ'לא שותה יותר 
בקיצור אני שותה ואז 
אני הופכת לאדם אחר 
אני משאירה ת'תיק על הכיסא 
ובלי שום עכבות אני רוקדת 
יפה למרות הגיל המשוער 
קלילה גם על הרגל התותבת 
שמחה על אף שלכולם יש חברים 
ורק לי עיגולים שחורים סביב העיניים 
רוקדת את דרכי לשירותים 
נרדמת במקום להוריד ת'מים 
חולמת בחלום על מספנה 
ששמה מלאכים שמנים בונים לי 
בלי חשק את ספינת חלומותי 
כבדה שחורה שבדיוק תתאים לי 
כולם תמיד ממהרים 
אל החוף רק אני אוהבת 
לתפוס במפרש קרוע 
את הרוח שאינה נושבת 
קמתי בצהרים הורדתי את המים 
שמתי לב שלא נשאר שום חושך בשמים 
אז שמתי משקפים שחורות שמבחוץ 
החושך שלי יראה כמו סתם פרצוף חמוץ 
יש לי שתי פגישות הערב מה לעשות בינתיים 
נכנסתי לקולנוע הרגתי שעתיים 
עם דם על הידיים יצאתי לרחוב 
הסרטים של טרנטינו כמעט עושים לי טוב 
נזכרתי שעליתי קילו ככה אי'פשר להמשיך 
עמדתי חצי שעה בתור של הסביח 
אכלתי והקאתי בלי שאפ'חד ידע 
פתחתי את הלוח וחיפשתי עבודה 
אחרת אבל אין שם כלום ואין מה לעשות 
בינתיים אני מוכרחה להמשיך עם הפגישות 
אנ'לא אחת כזאתי מטבעי אדם הגון 
קורבן של שפל כלכלי זונה של המיתון 
מממ זונה של המיתון 
לא לפחד מהפגישה הטענתי את השוקר 
פתחתי בקלפים והוצאתי את הג'וקר 
קלטתי שנקלעתי למצב כללי אבוד 
אבל אני לא מתלוננת כי 
הצבעתי לליכוד 
מממ זונה של המיתון 
הייתי מבטלת אבל יש לי שתי פגישות 
שתי דפיקות בדלת 
ואז אני אלך לשתות
