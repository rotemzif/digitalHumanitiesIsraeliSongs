לו הייתי רוחף בין שמיים וים,
כאותם בחורי הכומתה באדום,
לך הייתי מביא ממרומי האי שם
עננים לבנים ואת סוד החלום.
לו הייתי שועט במידבר האדיר,
כאותם פרשים על מירכבת האור,
לך הייתי מביא מממלכת אופיר
סלע רם, אדמוני וכומתה בשחור.
אך אני רק חייל באפור,
רק חייל משבילי העפר.
אם דרכך בדרכי תעבור
לך אפרוש את חולות המדבר.
לו הייתי חולץ מול השמש החם
כאותם מלאכים בכנפי הפלדה,
לך הייתי מביא את בירכת העולם
ואותה לרגלך שוטח ילדה.
לו על תכלת המים הייתי גולש,
כאותם נסיכים על גלי התקווה,
מהרי השלגים ומארץ האש
לך הייתי מביא אוצרות רבבה.
אך אני...
אם היו לי קירעי חלומות,
סלע רם, אדמוני וכומתה בשחור,
אם היו לי אוצר וברכה למתן
לא הייתי ילדה רק חייל באפור.
אך אני ילדתי רק חייל באפור
ועל כן גורלי עם הרוח נושב,
והיה אם דרכך בדרכי תעבור
גם בחול המדבר אהיה לך אוהב.
אך אני...
