היו ימים היינו נשואים
אתם ודאי זוכרים איך שבכינו
עכשיו כשכבר כולנו גרושים
ברור כמה מאושרים היינו
איך השארת אותי, הא, יפה?
מה עשית, אמרי, ענת?
הטבעת, איך הועפה?
ואני לבד לבד
לבד לבד לבד
כמה טוב ומה נחמד
איזה רגש נהדר!
בלי ריחיים על צוואר
ולבוש כך יופי
אני גרוש!
לא שוטפים כלים בכלל, אפר על שטיח
ובעשר אצבעות, לב של אבטיח
אין אישה אשר תצעק "למה ומדוע"
שוב אפשר להתרחץ פעם בשבוע
לבד לבד לבד
כמה טוב ומה נחמד...
טוב ללגום בקול ברד ישר מתוך הפיילה
לראות איך מתרומם הגג מן הבדיחות בלילה
טוב להיות רכוש נטוש, מה שנכון נכון הוא
מי שיש לו שכל גרוש יתגרש כמונו!
לבד לבד לבד
כמה טוב ומה נחמד...
ואפשר שוב לעגוב על רותי ועל אורנה
הראשונה בשביל תרבות והשניה הגורנה
ואשתך לשעבר כמעט מכעס מתה
ועכשיו במאוחר אוכלת היא דיאטה
לבד לבד לבד
כמה טוב ומה נחמד...
ובערב בחשאי אל חלונה של יפה
אני מכניס ראשי, רעיי, ממש כמו ג'ירפה
ואני כך אל ענת, ואנוכי אל קלרה,
ונשאלת השאלה, חבר'ה, מה קרה? רע?
רע, רע, רע,
רע, גרוש להיות
איך השארת אותי, הא, יפה?
מה עשית, אמרי, ענת?
הטבעת, איך הועפה?
ואני לבד לבד לבד
