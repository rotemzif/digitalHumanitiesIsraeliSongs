אם תראו פה את פלטיאל,
אז יהיה לכם האושר,
אם תראו אותו, אזי אמרו לו כך:
שיחזור מיד אלינו, שיחזור אלינו, או ש...
נתאבד בסיר הלחץ במטבח!
התאהבנו בו מתוך שלוש סיבות
ולא יותר...
שתי סיבות לא ידועות
את השלישית לא נספר.
כי האיש פלטיאל יש ממנו נחת -
כי לאיש פלטיאל אין שני בנח"ל...
כי פלטיאל, הוא פלטיאל,
הוא לא גבר - הוא - גבריאל!
הוא גברוש! הוא גברור, הוא גברבר!
הוא מכין עוגות מסולת
ומורט הוא תרנגולת,
ובכלל יש לו יכולת - זה ברור!
ובכלל הוא בעלבוסתה למופת!
מכבס הוא, מבשל ואופה
וסורג הוא ורוקם,
ואיננו מתחכם.
כי פלטיאל הוא פלטיאל - נסכם!
לגרעין הוא התגייס לפני חצי שנה בערך,
ומיד הביא תועלת ממשית.
הוא היה פונה אלינו בנימוס ודרך ארץ
ובוחר תמיד בעבודה נשית.
שמא מת? אולי טבע?
הוי! מה נורא הרעיון!
הוא נסע אל מנדס פרנס,
אולי נכנס להריון?
הוי, חזור אלינו שוב, חזור-נא, אחא!
כי כמוך אין שני בכל הנח"ל!
כי פלטיאל הוא פלטיאל...
כשיוצאים היינו יחד לחופשה קצרה העירה
הוי, פלטיאל היפה והנחמד!
את לבי לקח הוא שבי...
ואצלי לקח הוא לירה...
ואצלי לקח הוא ארטיק-שוקולד!
הוא מסוגל לכל דבר, אם רק עפעף אחד ירים,
גם לגייס את הבנות אשר במאה שערים!
כי אם הרוח על פלטיאל רגע נחה
אז לפלטיאל אין שני בכל הנח"ל!
כי פלטיאל הוא פלטיאל...
הי, הבטנה! - הוי פלטיאל!
הוא חזר! - היכן היית?!
מחכות אנו שעה, אם לא יותר!
כל היום הוא מסתובב לו...
שום דבר עוד לא עשית!
לך, נקה את הסירים - אבל מהר!
הוא נחמד... עושה הכל בלי טענות ומענות,
לו היו רבים כמוהו, אז גן עדן לבנות!
ועל כן, אותך, פלטיאל, לא נשכחה,
כי כמוך אין שני בכל הנח"ל...
כי פלטיאל הוא פלטיאל....
