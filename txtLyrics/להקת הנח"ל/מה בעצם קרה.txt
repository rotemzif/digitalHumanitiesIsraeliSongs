מה קרה, מה קרה 
נשברה הקערה 
איפה? בחיפו 
בבית המשטרה. 
אוטו דרך על נמלה 
אל תספרו לממשלה 
אז מה בעצם (איזו עצם) 
מה בעצם קרה? 
פתאום אני לא מוצא את עצמי 
הפכתי את כל הבית 
חיפשתי פה וחיפשתי שם 
בראי, בקולנוע, על שפת הים 
תבינו היום, מחפש ככה סתם 
אני מת למצוא את עצמי. 
לקחתי פנס, זכוכית מגדלת, 
משקפת, ענן ודברים כאלה 
כשאני עובר אני לא עוצר 
זה בכלל לא אני זה מישהו אחר. 
אז מה קרה... 
עליתי חצי טון גבוה מדי 
ולא יכולתי לרדת 
אמרו לי הס! הביאו סולם 
משכו אותי פה, דחפו אותי שם 
קנו לי כרטיס לקנדה גם 
משתגעים שאני כבר ארד. 
אבל חצי טון לא הולך ברגל 
בחיי שאני לא יכול לרדת 
עובדה תשמעו אני עוד למעלה 
לה לה לה... 
אז מה קרה... 
רכבתי על סוס הייתי מבסוט 
פתאום הסוס נגמר לי 
תפשתי חזק בקצה הזנב 
ניסיתי לחזור ככה דרך אגב 
אומרים שכדאי להיות על הסוס 
רק חבל שהסוס לי נגמר. 
עכשיו אני רוכב על מרבה רגליים 
אולי זה נמוך במטר או שניים 
כשעובר אותי סוס באיזה מקום 
אני עושה לו ברגל שלום... שלום! 
אז... מה קרה...
