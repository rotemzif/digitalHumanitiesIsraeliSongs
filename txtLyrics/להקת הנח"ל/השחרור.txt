אין בעולם, לא חייל, לא חיילת,
שאינם שואפים אל היום המקווה,
אל היום שאפשר בו לסגור את הדלת
ולאמר באנחת רווחה: זהו זה!
ולצאת מן השער לבוש אזרחית
ולזקוף מול סמל הקומה אשר שחה
כך היה מעולם!
כך יהיה לתמיד -
פרט לחיל אחד ושמו: נח"ל.
כי אצלנו שחרור זאת אומרת: גיוס
וסיום השירות הוא ראשית.
ועל כן נחלאי היוצא בדימוס
הוא טירון בפלוגה חקלאית.
ובמקום עם הברט
בכובע טמבל יתקשט.
ובמקום טוראי ראשון
הוא סגנו של העגלון.
ובמקום מנין חופשות
יש תורנות ושבתות.
כן העסק פשוט וברור
כי זהו אצלנו פירוש השחרור!
למשוחרר יש תכנית מסוימת,
רוצה דני פרייבט ואורי - מונית.
ולי תנו משרה בקרן קיימת
ושיכון עם חימום וכירה חשמלית!
הם היו חיילים בפלוגה הקרבית,
הם דורשים ובצדק נוחות וגם נחת.
כך היה מעולם!
כך יהיה לתמיד -
פרט לחיל אחד ושמו: נח"ל.
כי אצלנו שחרור זאת אומרת: גיוס...
