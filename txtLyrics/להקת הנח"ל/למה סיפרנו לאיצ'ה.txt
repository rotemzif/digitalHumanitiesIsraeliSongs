למה הסתרנו מאיצ'ה 
שסוסתו נפטרה 
למה סיפרנו לאיצ'ה 
שהיא פשוט נמכרה 
למה הסתרנו מאיצ'ה 
את האמת המרה 
איצ'ה 
נחשב במשק לעגלון קבוע 
איצ'ה 
עבד עם סוסתו כל השבוע 
בכל שבת בבוקר 
היה מוליכה אל השוקת 
וממרק לה את כל גופה 
וגם עשה חפיפה 
איצ'ה 
אהב את סוסתו יותר מאישה 
זוהי מכה קשה 
כי מעכשיו הברנש אלמן-קש 
למה סידרנו את איצ'ה 
למה גרמנו בושה 
למה סידרנו לאיצ'ה 
עם חבצלת גישה 
למה הסתרנו מאיצ'ה 
את האמת הקשה 
איצ'ה 
היה רווק רווק תמים כמו ילד 
איצ'ה 
רצה לשאת מיד את חבצלת 
לו רק ידע מקודם 
שזוהי בעצם מלכודת 
שחבצלת כבר נשואה 
וילדים לה שבעה 
איצ'ה 
ליבו ממש נשבר מרוב אהבה 
איצ'ה כל כך קיווה 
אבל מעכשיו הברנש אלמן-קש 
למה הסברנו לאיצ'ה 
שלגדולות הוא נועד 
למה נדנדו לאיצ'ה 
שיתיישב וילמד 
למה סידרנו לאיצ'ה 
את השליחות לצרפת 
איצ'ה 
היה הרוח החיה במשק 
איצ'ה 
מילא את כל התפקידים בחשק 
ובשבת בערב 
היה מסובב את הסרט 
או שהיום הוא נושא נאום 
על העצרת באו"ם 
איצ'ה 
כל יום אנחנו נזכרים מחדש 
איך שעזב נרגש 
ובלעדיו אלמן-קש
