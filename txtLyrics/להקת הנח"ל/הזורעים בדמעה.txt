אנוכי בולס שקמים
חלקתי בלסתי
והוצאתי יבולים
משהו פנטסטי.
אבל סוף המעשה
לא היה לי נחת
כי פקידי המעשר
השאירו לי קדחת
הזורעים בדמעת עין
אם יקצורו - זה מזל
כי הכל בידי שמים
כבר עמדו על כך חז"ל.
כרם לי היה וגת
ויבולים היו לי
אך פתאום ירד ברד
בשנים עשר ביולי.
כרם לידידי היה
ועכשיו כבר אין לו
בלי יבול סובסידיה
איש כבר לא יתן לו.
הזורעים בדמעת עין...
בשדה אחרושה לי
בתלמים אביטה
מה שכרי מעמלי -
כד חלב ופיתה.
חקלאות זה העתיד
אך היום כאילו
טוב יותר להיות פקיד
או נביא אפילו.
הזורעים בדמעת עין.
