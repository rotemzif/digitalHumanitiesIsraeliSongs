אנחנו שלושה ידידים
מאז ימי גן הילדים
גם שם כבר היינו כאלה נראים
אחד גבוה ושניים קטנים
היה זה ביום ט"ו בשבט
נשאנו שתילים אז ביד
שתלנו, צמחו הם שנים על שנים
אחד גבוה ושניים קטנים
לללל לללל
אחד גבוה ושניים קטנים.
אחר כך הלכנו למשק
למדנו קפא"פ וגם נשק
ופעם בקומזיץ שרפנו צריפים
אחד גבוה ושניים קטנים
הלכנו מחיל לחיל
מרוחל'ה אל אביגיל
אחר כך נפלנו בידי בחורות
אחת קטנה ושתים גבוהות
לללל לללל
אחת קטנה ושתיים גבוהות.
מובן שגוייסנו לצה"ל
בכדי להרים המורל
פוצצנו בלי קושי שלושה סמלים -
אחד גבוה ושניים קטנים
העירה עברנו מזמן
באשמת הנשים כמובן
הולדנו (כל אחד לחוד) שלושה בנים
אחד גבוה ושניים קטנים
לללל לללל
אחד גבוה ושניים קטנים
בבנק אז עבדנו ביחד
בתור קופאים ברוב נחת
אמר המנהל חסרים כאן סכומים
אחד גבוה ושניים קטנים
מובן האשימו אותנו
למרות שמאום לא ידענו
אבל זה הרגיז אז רצחנו פקידים
אחד גבוה ושניים קטנים
לללל לללל
אחד גבוה ושניים קטנים
עשו חיש משפט לכולנו
החליטו לתלות אותנו
בחצר אז הקימו שלושה עמודים
אחד גבוה ושניים קטנים
הסיפור הוא עצוב ונורא
בכדי להציל הנשמה
ירדו משמים שלושה מלאכים
אחד גבוה ושניים קטנים
לללל לללל
אחד  גבוה ושניים קטנים
