הי אתה, אם באת לצבא
תלמד לטובתך תלמד את השפה!
מסדר אמריקאי זה טירטור הטירטורים
כל האוהל על הגב למגרש המסדרים,
לפמפמם זה לרדת לשכיבות סמיכה
זה הסיוט של הבוקר וזו לא בדיחה.
ויש לנו גם גרפיקה, מקצוע בכיף
לגרף שטחים חביבי לגרף ולגרף,
הי אתה נראה לי הלמוט, אתה נמצא בהלם
זה לא נורא אתה עוד תיכנס לתלם
הי אתה...
הי מי זה בא? הופה...
כמו מח"ט אירופה
הוזי זה איש עם פוזה שעושה שרירים
הוא משוכנע שחוץ ממנו אין יותר גברים
ראש קטן עושה מה שאומרים לו ודי
וראש גדול להפך, הוא דואג יותר מדי.
וניחנח זה אחד שמדבר מדי הרבה
אומרים לו: "לך תחבא", בעברית:"תסתום ת'פה"!
הי אתה...
אולי זה לא עברית ולא שפה תיקנית,
אך זוהי השפה הימיומית...!
הי אתה...
צ'וקו זה צ'יקמוק ובלגן בלי שיטה
כשבאוהל אתה לא מוצא אפילו ת'מיטה...
הסתבכת, צפה פגיעה, שים לב לבאות
איזה קדר, טיל אטומי, אתה בצרות...
שתו לי ואכלו לי זה גנבו בלי בושה,
שפטו לך שבת כלומר ביטלו לך חופשה.
הבן אדם שבו"ז כי לאור המצב
הוא כל כך מצוברח עד שנשבר לו הזנב
הי אתה...
לצוף זה לתפוס שלווה בזמן ההפסקות
לנוח ולנקות ת'ראש לכמה דקות
ואז אתה חולם על צ'ופר מתנה-
על האוכל של אמא, על מקלחת חמה...
אבל אתה לא ביחידה שמונה אפס ארבע -
שבאים בשמונה, עושים אפס, וחוזרים בארבע...
אולי אתה מורעל כלומר חולה על הצבא,
אתה והצבא ממש סיפור אהבה...
הי אתה...
אולי זה לא עברית ולא שפה תיקנית
אך זוהי השפה היומיומית...
הי אתה...
להפוך את התקליט זה באופן ענייני
לסיים חצי שירות ולהתחיל את השני,
דלקת קרום החשק זה חולי לא ברור
הנשמה נרגשת לקראת אותו שחרור
פז"מניק זה אחד שכבר לקראת סוף השרות
אם הגעת עד לכאן אז תתכונן לאזרחות
כאב בעצם הפז"מ ועצבנות מוגזמת -
כל אלה הו סימפטומים של מחלת הפז"מת.
הי אתה...
