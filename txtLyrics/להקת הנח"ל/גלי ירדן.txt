גלי ירדן שוצפים, קוצפים
רוח שרב מתהולל
לי ארזים קוראים חוצפים:
ברח מארץ - ישראל!
ארץ אבות, קומי עורי
המחדשת לך גואל!
כל תפארתך מהי? שורי:
כפר תבור ויבנאל.
חלקת שדי עת אקצורה
ואת כרמי עת אבצורה
שיר לי תשיר המכורה:
יישר כוח, איש עמל!
ערבי חמסן נתן עינו
בכרמי עם רדת ליל
שומר עברי, עם כלי זינו
ניצב שם, תודה לאל!
מרים חיים אך אשמחה
רב האור בם על הצל.
ולנפשי אומר ככה:
לא אברח מישראל!
חלקת שדי עת אקצורה...
