למה הויכוח והמלל
אין סיבה להתעצבן
הן את מה שיקלקל השכל
זמן אחר כך יתקן.
זו אמונתנו ודרכנו 
להבין את החיים,
העולם סובב גם בלעדינו
והכל מאלוהים.
אמן, אמן, אמן
איך עובר הזמן
אמן, אמן, אמן
כמו גנב קטן
כמו קוסם אומן
הוא בא ונעלם
אמן, אמן, אמן
איך עובר הזמן.
שוב הטלוויזיה מייללת
והעיתונות בוכה,
אבל גם לא אלה גם לא אלה
יגנבו לי השמחה.
רבותי אף פעם אין לדעת
מה ישמיע המחר
הן המציאות היא משוגעת
כך או כך הכל נגמר.
אמן, אמן, אמן...
ואני יושב עם כל החבר'ה
עם סיגריה וגפרור
ואנחנו כוכבים בסרט
מריחים את השחרור.
אם כי לשרת את המולדת
זו חובה וזו גם זכות
העיקר שאת היום הולדת
נחגוג באזרחות.
אמן, אמן, אמן...
