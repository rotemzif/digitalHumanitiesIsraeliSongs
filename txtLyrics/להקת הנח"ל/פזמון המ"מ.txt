מי משחיז מגל וחרב?
המ"מ!
מי תופר חורים בגרב?
המ"מ!
נס הנח"ל לו נרקומה
למ"מ
יען ממלא מקום הוא
המ"מ.
אם יש לך נזלת
הוא ממלא מקום אחות,
אם במטבח צידה נגזלת
כטבחית יקים צוחות.
מי משחיז מגל וחרב....
אם תחזר אחר חיילת
הכל יהיה כמעט מוכן,
הוא יקחנה לטיילת
וימלא מקום שדכן.
מי משחיז מגל וחרב....
ואם סבלת מבטלת
הוא ממלא מקום שוטר,
אם שמחתך פתאם נקטלת
את העניין מיד פותר.
מי משחיז מגל וחרב....
אם תצפה ללא תוחלת
לבוא החופש זה הטוב,
הן למ"מ מלה גואלת
זאת אומרת בקרוב.
מי משחיז מגל וחרב....
אם השירה לא מצלצלת
הריקודים הם אוי ווי,
אז בוודאי הוא ינצל את
כשרונו ליצור הווי.
מי משחיז מגל וחרב....
הן המ"מ איננו ילד
כן, המ"מ הכל יכול,
עם המ"מ ברובי פלד
נצא לרוץ, לירות לזחול.
מי משחיז מגל וחרב....
