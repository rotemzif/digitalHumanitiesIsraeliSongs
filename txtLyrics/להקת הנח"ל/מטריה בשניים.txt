איזה מזל: החלטתי לגשת
אל הצגת הקולנוע השניה
איזה מזל, התחיל לרדת גשם
איזה מזל שלא היתה לך מטריה!
איזה מזל הכרתי את פניך
איזה מזל: חייכת אלי פתאום
איזה מזל: הצעת לי ללכת
יחד איתך אמרת - יש מקום
שנינו יחד תחת מטריה אחת
שנינו מדלגים על כל השלוליות
עיר בגשם סחה לנו ככה -
החיים יפים כדאי לכם לחיות!
איזה מזל איחרנו את הסרט
איזה מזל שאזלו הכרטיסים
כל הרחובות נשטפו סופה סוערת
אור ציבעוני בזבזו הפנסים
בא הברק הצית את כל האופק
רעם גדול כיבה את הברק
פחד פתאום החליש בי את הדופק
איזה מזל שאחזת בי חזק!
שנינו יחד תחת מטריה אחת
שנינו מדלגים על כל השלוליות
עיר בגשם סחה לנו ככה
החיים יפים, כדאי לכם לחיות!
איזה מזל הפסיק לרדת גשם
והתבהר הרקיע על העיר
אם הפרדה היתה מעט נרגשת
אז האשם הוא במזג האויר
איש לא שאל אם נוסיף ונפגש שוב
(רוח נשבה היה קצת מאוחר)
אבל תמיד כשהעיר מוצפת גשם
שנינו לבטח רואים אותו דבר:
שנינו יחד תחת מטריה אחת
שנינו מדלגים בכל השלוליות
עיר בגשם סחה לנו ככה
החיים יפים, כדאי לכם לחיות!
