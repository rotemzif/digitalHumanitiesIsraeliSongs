השמש כבר זורחת 
והכביסה רותחת 
וצריך לגמור את כל מה שנשאר 
וזה מרגיז שברכה 
דווקא היום לוקחת 
את השבת שלה מקיץ שעבר 
ואת מי שולחים אלינו במקומה? 
את שולה מהנח"ל - זאת העקומה 
אח! כמה יש לי חשק 
פה את כל המשק 
להרתיח 
הוא רותח בלעדינו 
מבוקר ועד ערב 
גרב אחר גרב 
את הכל לתלות 
גבריאל מגהץ את 
הציפיות בקצב 
הוא כנר שבא אלינו עם חזון 
בטמפו של סטרווינסקי 
עובר על כל סדין-סקי 
אך אתמול פתאום שרף קומביניזון 
זה היה מקרה - הוא לא אשם בכך 
פשוט במקום סטרווינסקי אני ניגנתי באך 
אח! כמה יש לי חשק...
מגבת, הוי מגבת 
כמה אני אוהבת 
ביום שישי אותך על הכתף לשים 
ללכת למקלחת 
להתרחץ בנחת 
עד שייגמרו המים החמים 
עם מגבת זו באופן עקרוני 
הייתי מתלווה אלייך גם אני 
אח! כמה יש לי חשק...
סחיטה היא מין מקצוע 
של כוח ושל מוח 
שבחוץ גם כן זקוקים לו לפעמים 
אכן אצלו לא פעם 
זכו לטעום הטעם 
הבגדים וגם כל אלה שבפנים 
תארו לכם רק מה שפה היה 
אם הוא היה עוסק כמונו בתלייה 
אח! כמה יש לי חשק...
