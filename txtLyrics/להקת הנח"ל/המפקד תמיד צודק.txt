המפקד זה מוצר שהפך למושג,
המפקד זה מוסד רב תפארת,
הוא האיש היחיד בעולם המפוקפק,
טעותו לעולם לא חוזרת (הו!)
לעולם לא חוזרת, לא חוזרת - חוזרת!
אם חופשתך הוא מבטל - הוא צודק!
אם הוא מעיר אותך בליל - הוא צודק!
אם הוא אומר: כיתה, כיתה! -
מי שאומר שזאת כיתה הוא דפקטיבי, משוגע! -
אז הוא צודק!
(אז הוא צודק!)
כי המפקד תמיד צודק!
אם עליך מזנק,
ומפרק וממרק,
ועצמותיך משחק,
אם מתעטש או משתנק,
או מגהק או מלהג -
אין ספק, הוא צודק!
אם מוצא הוא גפרור על רצפת הדיור,
הוא עורך לו קבורה מדוקדקת
וצודק המפקד, גם צודק הגפרור!
רק כיתת חיילים לא צודקת (הו!)
הכיתה לא צודקת, לא צודקת - צודקת!
אם הוא מזחיל אותך בבוץ - הוא צודק!
אם הוא משכיב אותך על קוץ - הוא צודק!
אם הוא צועק: כיתה - עמוד!
יש פה ברנש אחד אידיוט שאין לו שכל בקדקוד -
אז הוא צודק!
(אז הוא צודק!)
כי המפקד תמיד צודק......
על הראש פעם קיבל מפקדנו הנ"ל
ודרכו לו סוף-סוף על יבלת,
אז כפליים סבל ביתה כל חייל,
הוא הכריז: הכיתה לא סובלת!
הכיתה לא סובלת!
לא סובלת - סובלת!
"כי בי לנזוף זה לא צודק" - הוא צודק!
"והכיתה דבש תלקק "- הוא צודק!
אם הוא צועק: פה עוד מעט -
כל אפס ייהפך רב"ט! -
אז הוא צודק!
(אז הוא צודק!)
כי המפקד תמיד צודק....
