קוראים לי צפצפה
קוראים לי אקליפטוס
נעים מאוד, שמי ברוש
ויש לי כאב ראש
קוראים לי צפצפה
אמרת כבר!
מצפצפת!
מה השעה?
מוקדם, עכשיו כמעט שלוש
אנחנו סתם עומדים לנו בצד
מפטפטים על כל מיני דברים
לשום מקום באופן מיוחד
אנחנו לא ממהרים
מה השעה?
שלוש
הכלב בא בשבע
כלבלב קבוע?
כן, נורא קשור אלי
בחבל?
מה פתאום, פשוט עניין של טבע
כל כך רומנטי!
אוף, כבר נמאס לי, די
אנחנו סתם עומדים...
נוזל לך שרף
לבי מאוד פצוע
מסור?
לא, לב עם חץ - יוכבד ויובל
נטעה אותנו כאן הקרן הקיימת
לנוער של היום אין שום רספקט בכלל
אנחנו סתם עומדים...
אז מה?
מה השעה?
מוקדם!
אוף, איזו רוח
זוז, מה אתה נדחף?
אני לא יכול!
בול עץ!
אני רעב, חבל שאת אינך תפוח
למה עוד מחכים?
אפשר להתפוצץ!
אנחנו סתם עומדים...
