בבית השארנו את כל האשליות 
וקדימה צעד
הדרך לוהטת בשלל כלניות 
לרגלינו המרבד 
לא נביט לאחור 
ואף פעם לא נחזור 
הדרך אף פעם איננה מחכה 
אך הרגל קלה
מבלי שהרגשנו עברנו לאורכה 
כל הארץ כולה 
לה, לה, לה
בעמק החולה ייבשנו אגמים 
התפללנו בצפת
בטבריה טבלנו במים החמים
וטבענו במעט
בדגניה שמענו נאום על ערכים 
בבית שאן הוא נגמר 
עפולה קיבלה את פנינו בפרחים 
עשויים מנייר
מה אפשר לעשות אם עפולה היא כזאת? 
חדרה הגישה את פרי ההדרים 
ונתניה לא כלום 
בחוף הרצלייה חיכו התיירים 
הם מוכנים לצילום
לה, לה, לה
אנשי תל אביב הם הריעו בתשואות 
מגזוזטרא ובלקון 
ביקב של ראשון לגמנו משקאות 
על חשבון הברון 
ברחובות העפנו אטום אחד אל על 
בקול נפץ באש
ומבאר שבע רכבנו על גמל 
עד פסגת המכתש 
איזה נוף וצוקים אך אנחנו עסוקים 
חלפנו בדרך על פני מחצבים 
ברום נחושת פוספת 
לפתע פתאום נגמרו המרחבים 
והנה היא אילת 
