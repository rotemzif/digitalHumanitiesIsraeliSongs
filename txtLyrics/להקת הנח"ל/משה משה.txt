משה משה, איזה נביא
תורה כל כך טובה הביא.
מעל ההר בשעת ערבית
ירד הוא עם לוחות הברית.
אמרו כולם: מהר ניגש,
יש לזקן דבר חדש.
אמר משה: לא יהיה לכם
אל מלבד אלוהיכם!
אמרו כולם: וודאי וודאי
אחד מספיק לנו ודי...
משה משה...
אמר: כבד את ההורים
למען תאריך ימים!
למען זה - על דיברתי!
הן אכבד גם את זקנתי...
אמר: זכור את השבת!
אמרו כולם: ניזכור לעד
גם אם תוסיף כל יום מועד
אנחנו כלל לא נתנגד!
משה משה...
אמר משה ונאנח:
לא תישנא ולא תירצח!
אמרו כולם: הו, אל תירא
לזה תידאג המישטרה!
אמר משה: אסור לגנוב
לא לחמוד ולא לסחוב.
אמרו: נפלא, הוא לא אמר
על השוחד שום דבר...
משה משה...
אמר משה: אסור לשתות!
אמרו כולם: עזוב שטויות!
אפילו נח השתכר,
דחילק, מוישה, תוותר!
אמר משה: תגובה טובה,
אז נעשה מזה מיצווה!
והוא קבע את זה לחוק -
מאז שותים את "כרמל הוק".
משה משה...
סיכם משה: אסור לגנוב,
לא לקחת לא לסחוב,
לא לרצוח עד הסוף,
לא לחמוד ולא לנאוף.
אמרו כולם: משה משה
רק לא ולא - זה די קשה...
אני סומך כבר עליכם
שתיסתדרו בעצמכם!...
משה משה...
