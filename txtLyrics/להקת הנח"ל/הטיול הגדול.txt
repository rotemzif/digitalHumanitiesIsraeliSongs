יצאנו בבוקר אלול
לצעוד ארבעים קילומטר
בראש המצוק התלול
ראינו ברור איילה
חומה וקלה
עם מי מעין ותלתן ירוק
הורדנו אותה מראש המצוק
וככה המשכנו ללכת
עם כל ידידנו כולם
ועם איילה חומה וקלה
המשכנו בחום הגובר
לצעוד ארבעים קילומטר
ובין מלונה לגדר
עמד לפנינו חמור
שתקן ואפור
תלינו עליו פעמון ואוכף
את כל תרמילנו הנחנו עליו
וככה המשכנו ללכת
עם כל ידידינו כולם
ועם החמור שתקן ואפור
המשכנו לפי המפה
לצעוד ארבעים קילומטר
בצל תאנה ענפה
חיכה לנו בדואי זקן
חכם ומסכן
עשינו לו תכף כסא שבת
אפינו לו פיתה חמה אחת
וככה המשכנו ללכת
עם כל ידידנו כולם
ובדואי זקן חכם ומסכן
המשכנו בשביל מעוקל
לצעוד ארבעים קילומטר
בואדי ירוק ומוצל
פגשנו בעדר עיזים
מהר כורזים
סלסלנו להם בחליל רועים
את כל השירים שאנחנו יודעים
וככה המשכנו ללכת
עם כל ידידנו כולם
ועדר עיזים מהר כורזים
המשכנו בלי הפוגה
לצעוד ארבעים קילומטר
בדרך לעין ערוגה
עמדה בסיבוב נערה
יפה וברה
כתבנו מיד מכתב אהבה
הבטחנו לה אוהל בראש גבעה
וככה המשכנו ללכת
עם כל ידידנו כולם
ועם נערה יפה וברה
גמרנו עם רדת היום
לצעוד ארבעים קילומטר
ושוב מאותו המקום
התחלנו לצעוד מחדש
לצעוד מחדש
כי מי זה רוצה הביתה לחזור
אם יש איילה וזקן וחמור
ויש נערה משלנו
ויש גם עדר עזים
מהר כורזים
שמח איתם ונעים וטוב
אפשר להמשיך במסע בלי סוף
עם כל ידידנו כולם
תענוג לטייל בעולם
תענוג עם כולם
לטייל בעולם
