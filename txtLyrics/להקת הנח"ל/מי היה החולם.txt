לבד יושבה עליסה
והיא רכות חולמת
תלתל זהב נופל כבד
על לחי שוורוד רודמת
היא כולה צנופה לה
היום נוטה לגווע,
עלי העץ נושרים אל השקיעה
מבלי לנגוע
בקולות שהיא חולמת
שרק נדמה לה
וטווידלדי וטווידלדם.
כמה יפה עליסה
שם בארץ של עליסה,
הארץ אין רואה לה מלבדה
ורוצה הייתה לדעת
האם כל זה רק חלום הוא
ואם רק חלום -
של מיהו של עליסה
או של מישהו אחר.
קליל קליל הדשא,
מתחיל פתאום לנוע
אולי בגלל שפן עובר
או רק בגלל הרוח ש -
ודאי מזמן יודע
היכן מתחיל הקסם
ואיפה מסתתר אותו חתול
שלחיוכו כועסת
המלכה הנמה
שהשפן לה עבד...
וטווידלדי וטווידלידם.
זאת פרשה אחרת
כבר עליסה מבולבלת
ילדה קסומה עליסה וקטנה
ורוצה הייתה לדעת
האם כל זה רק חלום הוא
ואם רק חלום -
של מי הוא של עליסה
או של מישהו אחר.
