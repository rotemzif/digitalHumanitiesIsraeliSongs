הן עוד יפציע הכוכב
ועוד נראנו אור באור,
אנחנו ואתם.
לכן ננצור את התקווה
מאב לבן, מדור לדור,
אנחנו ואתם.
ומי בליל שמחת תורה
הרעיד את כל בתי העיר?
אנחנו ואתם!
ומי בנה את ישראל
ומי הפריח את סיביר?
אנחנו ואתם!
ואיך נשכח את באבי-יאר
ואת צחוקם המהדהד
אנחנו ואתם!
ומי הזעיק את העולם
ולא שמע אפילו הד?
אנחנו ואתם!
ומי הוא יולי דניאל
ומי סיניאבסקי הבוגד?
אנחנו ואתם!
ומי זוכר ומי שומר
ומי יהיה להם לעד?
אנחנו ואתם!
הן עוד יפציע הכוכב
ועוד נזכה בו לחזות,
אנחנו ואתם
לכן ננצור את התקוה
ולא תופר הברית הזאת!
נזעק עמכם בלי לדעת אל מי,
שלח את עמי! שלח את עמי!
