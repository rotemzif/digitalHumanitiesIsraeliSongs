הנה הנח"לאים חוזרים 
אל הפרדס והמטע 
אל הלולים, אל הכרמים 
אל רפתות ההמלטה 
מאום-כתף ואל-עריש 
והגדה והרמה 
הם שוב חוזרים אל החריש 
ושוב חופרים באדמה 
הנח"לאים חוזרים, הנח"לאים חוזרים 
כמו כולם 
והחיים חוזרים, והחיים חוזרים 
למסלולם 
מפנסי המכוניות 
נוקה הצבע השחור 
במשרדי הנסיעות 
שוב תיירים עומדים בתור 
והקריין בקול קהיר 
שוב מדבר בערבית 
ב"גל הקל" חזרו לשיר 
"טעים תמיד, מתאים תמיד" 
הנח"לאים חוזרים, הנח"לאים חוזרים 
כמו כולם 
והחיים חוזרים, לעזאזל חוזרים 
למסלולם 
ובצמתים ובדרכים 
הנהגים עוצרים פחות 
ואם עוצרים, את מי לוקחים? 
רק צנחנים וחתיכות 
וגם אנחנו כאן חוזרים 
אל התכנית הרגילה 
תכנית הנח"ל העשרים 
וזוהי רק ההתחלה 
הנח"לאים חוזרים, הנח"לאים חוזרים 
כמו כולם 
והחיים חוזרים, והחיים חוזרים 
למסלולם
