אני אוהב, הוא שוב אוהב, אצלו זה ככה 
את הבנות אשר פורחות על שפת הנחל 
ורק למענן הנח"ל שר שירים 
בכל לילות הקיץ הבהירים. 
ישנן בנות ישנן בנות שאין לשכוח 
שרק בנח"ל מיטיבות כל כך לפרוח 
ורק למענן הנח"ל שר שירים 
בכל לילות הקיץ הבהירים. 
הייתה אחת ענת בשוק יופיה הוגד 
וכרמלית תמיד תמיד הכרמלית 
הייתה גם עדה 
היה תענוג לה לשיר סרנדה 
הייתה מטילדה 
צאי למרפסת מטילדה 
וזאת עם הצמה שלא ידעו את שמה 
הוא לא ידע את שמה 
דינה, דינה ברזילי 
ארבע תשע שש שלוש חמש אחד 
צבע עיניים כחול 
וזה עוד לא הכול. 
זרם הנחל וזרם אצלו זה ככה 
והבנות הפכו נשים על שפת הנחל 
איפה אותם לילות יפים ובהירים 
שרק להם הנח"ל שר שירים 
רכלניות אשר יודעות מפה לשמה 
מה הולך, מה חדש וגם למה 
ובלילות הארוכים והקרים 
יושבים ביחד סתם ונזכרים. 
אז מה עושה ענת - בשוק יופיה אבד 
וכרמלית - היא התחתנה איך זה תמיד 
ומה עם עדה - אז מי כבר יטרח וישיר סרנדה 
איפה מטילדה - מטילדה מזמן כבר החלידה 
וזאת עם הצמה ששכחו את שמה 
הוא כבר שכח את שמה 
דינה, דינה ברזילי 
היא בטח כבר בת שלושים עכשיו אולי 
צבע עיניים כמו חול 
וזה עוד לא הכל. 
אבל הנחל עוד זורם אצלו זה ככה 
ושוב פרחים יפים פורחים על שפת הנחל 
פרחים ונערות פרחים ונערות 
וחיילים שרים להן זמירות 
כל הבנות של הבנות שאין לשכוח 
על שפת הנחל מתחילות עכשיו לפרוח 
ורק למענן הנח"ל שר שירים 
בכל לילות הקיץ הבהירים. 
ישנה ענת הבת - בשוק יופיה יוגד 
וכרמלית - תמיד תמיד הכרמלית 
הבת של עדה - פשוט תענוג לה לשיר סרנדה 
ושל מטילדה - צאי למרפסת נו הילדה 
אחת יש עם צמה שלא יודעים את שמה 
הוא לא ידע את שמה 
רינה, רינה רפאלי 
תשע שמונה שבע שש חמש אחד 
צבע עיניים - כחול 
וזה עוד לא הכל. 
אני אוהב, אני אוהב אצלי זה ככה 
את הבנות אשר פורחות על שפת הנחל.
