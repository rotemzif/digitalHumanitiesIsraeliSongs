אם קשה לפרקים קצת הדרך,
מעיקים התרמיל והחום,
אם דברים מסתדרים רק בערך,
אם הבית רחוק כחלום -
אם יומיים הלכת ברפש
וה"שוויץ" לא מועיל - מסתבר
ובכלל, קצת עצוב על הנפש
כי הבת צחקה אל אחר -
לא נורא! נתגבר!
עוד הכל, עוד הכל יסתדר!
לא נורא! נתגבר!
עוד נגיע לחוף הזוהר.
אם ביום תעסוק בטורייה
ובליל מזדמן מסתנן
החופשה לא רוצה להגיע
זהו נח"ל, חביבי - הבן
אם קטנה החולצה על השכם
במקום זה המכנס הוא גדול!
אם חורקת בפה מנת הלחם
אז תדע שאכלת קצת חול.
לא נורא! נתגבר!...
אם המים אזלו במקלחת
והתה יש לו טעם של פליט
אל תכעס, יא חבר, שב בנחת
ותבין, הצבא זה לא פלירט!
במסע, אם לוחצת הנעל
וממכ"פים רוכבים על פקודות -
אם תפסת את זרם הנח"ל
אז תפרוץ בשירה שכזאת:
לא נורא! נתגבר!...
