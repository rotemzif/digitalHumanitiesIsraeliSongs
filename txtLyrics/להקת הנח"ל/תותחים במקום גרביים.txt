היום שלוש ועוד שלוש שווה לשתים,
ואם תבדוק, תמצא - אמנם זה כך.
כי אם תותח שווה לזוג גרבים -
אז החשבון איננו מסובך...
- אם כן, צריך לרוץ יחף בתוך הנעל...
- אם זה מועיל...
- ודאי, מועיל מאוד לצה"ל!
כי אם יחף אתה או לא, זה היינו-הך,
הן העיקר הוא התותח!
תותחים במקום גרבים,
טנק במקום זוג נעליים,
גופיות שלוש נוריד,
אם תתנו ספינת משחית,
ובמקום חולצת שבת -
תנו, הוי,תנו סילון אחד,
ובמקום זוג תחתונים -
שני זחלים, או שריונים,
ומקום - עצור! המתן!
המכנסיים לא ניתן!
- אתה מרגיש לא טוב!
- תודה, אני בסדר.
- אתה חיוור, פניך לא טובים.
- שלוש בנות רצו לסרוג לי סוודר,
היום סורגות הן לי שלושה רובים ...
- זה רק מראה שהחזית היא גם בעורף,
- זה רק מראה שקר מאוד יהיה בחורף.
וכשבקשתי סוודר הן ענו לי כך:
הן העיקר הוא עוד תותח!
תותחים, במקום גרבים
- שוב הרס"ר עובר פה...
- חבר'ה, הוא נפוח...
- אני רוצה שורה כמו סרגל!
- בחולצתך כפתור עליון פתוח,
- הבט וראה כוחו של ההרגל ...
- אמנם תותח הוא נשק חם
- אך בלי גרבים אפשר לחטוף נזלת...
- מה יאמרו בבית...
- אל תתפנק חיל!
חביבי, אל תשכח:
הן  העיקר הוא עוד תותח
תותחים במקום גרבים
