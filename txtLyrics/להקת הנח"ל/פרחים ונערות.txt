בצידי הדרכים
לוהטים הפרחים,
בצדי מדרכות
לוהטות נערות,
מה עושה החייל אם אינו מטושטש?
הוא קוטף את שניהם ותוקע בדש!
פרחים ונערות, פרחים ונערות
וחיילים עוברים בין שני קווי האש
פרחים ונערות, פרחים ונערות
וחיילים עוברים כלהב החרמש
ובשובם אל המדבר זוכרים הם בלילות
פרחים ונערות!
מה אומרים הפרחים
בצדי הדרכים,
מה אומרות נערות
בצדי מדרכות?
רק עפעוף של עלעל ונפנוף של תלתל
שי פרטי בהחלט לחיל וחיל
פרחים ונערות...
רועדות אמהות
בצדי מדרכות
צוחקים חיילים
בקטפם הפרחים.
אמא, אמא, אין טעם לבכות ובכלל
נערות ופרחים נועדו לחייל
פרחים ונערות...
בצדי הדרכים
לוהטים הפרחים,
בצדי מדרכות
לוהטות נערות,
מה עושה החייל אם אינו מטושטש?
הוא קוטף את שניהם ותוקע בדש!
פרחים ונערות...
