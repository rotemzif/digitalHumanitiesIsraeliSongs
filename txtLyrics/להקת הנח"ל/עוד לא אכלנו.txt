אמר מי שאמר - וטעמיו היו איתו -
"תדעו לכם שהצבא צועד על קיבתו".
ידוע שאנחנו מוכנים לכל פקודה -
אבל זה התנאי שלנו - לא לפני הסעודה!
אנחנו עוד לא אכלנו שום דבר
ושום דבר עוד לא שתינו
אם אין שמפן ואין קויר
תנו לנו לחם וזיתים - תנו!!!
אתמול היה אצלנו המרצה מן המכון
והוא דיבר הרבה על כלכלה ובטחון
וכששאל אותנו אם יש לנו שאלות
הפלוגה כולה הסבירה לו בארבעה קולות:
אנחנו עוד לא אכלנו שום דבר...
פגשתי את אילנה על ספסל בשדרה
החלטתי להשיג אותה בדרך הקצרה
שוחחנו עד חצות הליל על הא וגם על דא
אבל זה מה ששמעתי כשביקשתי את ידה:
אנחנו עוד לא אכלנו שום דבר...
כשהיה פה הנשיא מחבל וולטה העליון
עמדה תזמורת צה"ל לנגן את ההמנון
חמש שעות המתינו, החמסין היה נורא
וכשהוא סופסוף הגיע הם קיבלוהו בשירה:
אנחנו עוד לא אכלנו שום דבר...
כשדליה ועמליה החליטו שוב לרזות
אז הן השיגו תוך שבוע טליה כזאת
אך בשבת מצאו אותן עם ראש על הכתף
ולפני שהתעלפו הן עוד הספיקו לצפצף:
אנחנו עוד לא אכלנו שום דבר...
אנחנו את הגבול הזה נזיז בלי בעיות
נעלה על ההרים וגם נרד בגיאיות
נפריח ת'שממה ונישב את המשלט
רק תרשו לנו לפני כן הערה קטנה אחת -
אנחנו עוד לא אכלנו שום דבר...
