אומרים שלהיות מאושר זה פשוט
פשוט כמו לגעת אולי בטעות
אמרו לי תראי, זה ממש לא בטוח
המשכתי לרוץ לרוץ ולנוח.
אומרים לי שלא טוב לדרוך במקום
אולי כבר עדיף לי לישון לחלום
כמו הילדה הקטנה שבכתה
חיכיתי בכיתי וכלום לא קרה.
כי מה זה בכלל להיות מאושר
תמיד קצת אחרת זה לא העיקר
האושר נוגע עמוק במפנים 
יכול להופיע אם לידו עוצרים.
אולי לוותר על הכל ולשתוק
כמו אלוהים שאולי מרחוק
אומר לי תמיד לבקש מאוחר
אולי מבפנים הכל כבר נגמר.
עכשיו הילדה נשארת לבד
ואין לה פחדים אפילו אחד
אמרו לה תראי לחלום זה הכוח
והיא לבדה מנסה קצת לשכוח.
