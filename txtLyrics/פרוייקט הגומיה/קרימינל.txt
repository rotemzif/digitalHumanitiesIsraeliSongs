אני מאחורי האוזניים שלי 
איפה אתה עכשיו? 
ראיתי אותך מאחורי האוזניים שלך 
בורח כמו גנב 
יוצא לרחוב מסתובב בשכונה 
שואף הרבה כדי להרחיב את הריאות 
מסתכל הרבה, רואה מעט מדי 
מזמן הפסקתי לא הספקתי לחיות 
שפע ברכות קיבל לרגל שחרורו הקרוב 
קרימינל אינטלקטואל ליגה ז' 
יושב על המיטה לא מרגיש טוב 
בדירה קומה 3 פלדלת אדומה נעולה מבפנים 
קרימינל תולה תמונה ממגזין צבעוני 
של מכונית ובחורה 
מסתכל 
נזכר איך בשנה שעברה בחופשה 
מסתכל 
קרימינל אינטלקטואל מתכסה בשמיכה עבה 
מנסה ליצור קצת לחץ 
אשליה של עוד שכבה 
קם סוגר את התריסים 
סוגר חשמל ואור 
נכנס מתחת למיטה 
מנסה להישאר ערני 
מפחד מהנודע 
נרדם לתוך שינה קלה
