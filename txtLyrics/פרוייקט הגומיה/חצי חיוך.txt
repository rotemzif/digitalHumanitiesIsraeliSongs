תשיג חיוך לשים על הפרצוף 
כי כבר היית כל כך הרבה דברים 
עכשיו אתה מתחיל לצוף 
כמו מטהר האוויר בשירותים 
מים מהברז הם שוב הכי טובים 
להישאר ער עד הבוקר ולישון עם חברים 
אני זוכר אור של בוקר 
וחיים מאוד פשוטים 
אני מפחד שינשור לי השיער 
כולם יראו שיש לי ברקוד על הראש 
החברה שלי תבין שאני סתם מכוער 
לא באמת מסובך ומאוד מאוד עמוק 
מתגעגע לימים של המדפים המוצלים 
שם הניאון לא שוקע אף פעם 
יש אנשים שתמיד יהיו דפוקים 
שלא נולדו בשביל לכבוש את העולם
