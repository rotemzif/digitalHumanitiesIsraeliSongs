כשהגשם בפנייך נושב
כל העולם על כתפיך יושב
אוכל לתת לך רק חיבוק אוהב
שתרגישי את אהבתי
כשבצל הערב והכוכבים
אין אף אחד לייבש את פנייך הדומעים
אוכל לאחוז בך כך מליון שנים
שתרגישי את אהבתי
עדיין לא החלטת מה נכון
אני לא אפגע בך לעולם
ידעתי מהרגע הראשון
את לא כמו כולם
אלך רעב
אלך רצוץ שבור
אזחל לאורך הרחוב העכור
אעשה כל מה שתרצי 
זה ברור
שתרגישי את אהבתי
הים פתוח, סוערות סופות
ועל הכביש אל החרטה
רוחות שינוי נושבות, דמעות טרופות
את לא מכירה אותי 
לעת עתה
אוכל לשמח אותך אגשים לך חלומות
אין דבר שאני לא מוכן לעשות
אלך בשבילך עד סוף העולמות
שתרגישי את אהבתי
