והיה כנגן המנגן
מעצמו יתמלא הירדן
והלב בשמחה יתרונן
כנגן המנגן
ההרים אז יטיפו עסיס
ותגל הערבה ותשיש
הגבעות תתמוגגנה גם הן
כנגן המנגן
איי כנגן המנגן...
מקהלת לויים אדירה
למנגן תענה בשירה
הללויה, אמן ואמן
כנגן המנגן
ויפרח וימריא המזמור
בעוגב ובנבל עשור
בחליל ובגיטרה גם כן
כנגן המנגן
איי כנגן המנגן...
ואני הקטן מכולם
מהלך כיתום בעולם
וחוזר ואומר כבר שנים
תשמעו, המנגן זה אני
אבל כל חברי לי עונים
אדוני, אתה סתם תמהוני
ובאומרי: זה אני, באמת!
הם עונים לי: היית מת!
איי כנגן המנגן...
לפעמים אני עולה על מונית
על מונית אפורה אלמונית
והרדיו שר לאזני
מנגן את שירי הקטנים
אז אומר לאחי הנהג
מהבוקר עשית לי חג
המנגן זה אני, באמת
והוא עונה לי - היית מת!
איי כנגן המנגן...
כשיבוא ויגיע תורי
להחזיר נשמתי לבוראי
אעמוד לבדי מול קוני
ואלחש - זה אני
ואלי אז יביט אלוהי
בחיוך שהוא אור והוא שי
ויאמר בחשאי בחשאי
היית חי, היית חי
חי 
הללויה אחי...
איי כנגן המנגן...
