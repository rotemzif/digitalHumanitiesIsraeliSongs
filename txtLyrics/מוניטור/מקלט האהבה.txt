ידעתי שהלילה הוא כבד מנשוא 
עד הבוקר לא אגיע לעולם 
נתיב היסורים מוביל אותי אל הנעלם. 
הערגה, הגעגועים הופכים קשים מיום ליום 
אני הולך ומתקרב אל פי התהום 
וכל לילה שעובר מייחל לבוקר שחלף, 
לבוקר שחלף. 
ורק את לי חיק ומקלט אהבה 
הירוק הכחול בחיי 
ורק את נוטעת בי ת'תחושה 
שאולי... 
ורק את לי גב וקרקע מוצקה 
האדום הזורם בעורקי 
כן רק את נוטעת בי עוד תקווה 
שכדאי או... שאולי... 
אין סיבה להתחיל דברים חדשים 
ואין טעם להתאמץ ולהשתפר 
כולם יגיעו אל סופם מי לאט ומי יותר מהר 
והשקר כבר הפך לאמצעי קיום 
את התום השאירו בשירים 
הכל כאן משוחזר ומשומר, ממוסגר וממוסחר 
כבר לא איכפת לי שום דבר 
ורק את לי חיק ומקלט אהבה...
