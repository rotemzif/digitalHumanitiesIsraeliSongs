אבי בנה מזבח ולי אמר: 
"לך לקושש עצים, 
השה לעולם ימצא בין השיחים." 
ואבי הושיט לי את המאכלת, ולי אמר: 
"אלוהים ימציא לנו נחמה, יתגדל ויתקדש." 
ואני אמרתי: "הנה אני קחני..." 
ובני ערן שוכב עקוד, נועץ עיניו בשמיים, 
והוא תמים מכדי לשאול ולהבין. 
ואני אמרתי: "הנה אני קחני..." 
אבי בנה מזבח 
ואני סתמתי פרצותיו ואתקן מעלותיו. 
ובני ערן עליו שוכב מתבוסס בדמו 
ולא ידע אם עפר או דמעות באגרופיו 
ואני אמרתי: "הנה אני קחני..." 
ואני בוכה: "בני! בני! 
לו ניתן מותי תחתיך."
