המאוורר נשבר, המאוורר נשבר לי
 הוא לא עומד ישר, וזה מצב מוכר לי
אני צריכה לייצב אותו, בין הדלת לארון
ואי אפשר כך לסובב אותו, אך בלעדיו כל כך חם שאי אפשר לישון
וגם הלב נשבר, גם הלב נשבר לי
לא עומדת ישר וזה יותר מידיי מוכר לי
אני צריכה לייצב אותי בין פנטזיה לחלום
אולי אפילו לחבב אותי אולי אפילו לדבר איתי בהגיון
אני יודעת שבסוף זה יסתדר, אולי עכשיו אני בוחרת לקטר
אבל עוד רגע אתנער מקליפותיי, אסיר את מסך הערפל מעיניי
כי אני הרי יודעת שבסוף זה יסתדר, אולי עכשיו אני פוחדת לוותר
לזוז מהמקום, לשחרר ת'אחיזה, אבל הנה עוד רגע ואני מעזה...
אך הטיפול יקר, הטיפול יקר לי,והדיכאון חזר, חשבתי שעבר לי
איך אני צריכה להציל אותי, כל פעם מהתחלה
איך אני יודעת להשפיל אותי, להקטין אותי,לספר לי שאני אומללה
אני יודעת שבסוף זה יסתדר....
המאוורר נשבר, והאוויר נגמר לי,הוא לא עומד ישר, והאמת? נשבר לי
מזה שהוא נופל תמיד, כמו פרח מיובש,נשבר לי להרים אותו, להעמיד
אני חושבת שאקנה לי מאוורר חדש
