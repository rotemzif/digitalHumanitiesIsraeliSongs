שמישהו יגיד לי למה
אין במי לבטוח
אין על מי לסמוך
אין לאן לברוח
חיים בתוך מבוך
עולם תעתועים
עולם מלא בפיתוים
יותר מדי מידע
יותר מדי פחדים
כשאת איתי בהדרגה הלב נרגע
אבל לבד אני מרגיש
כמו משוגע
מדבר עם אלוהים אבל הוא לא עונה
ועל החברים אני כבר לא בונה
שונא את הדומה
אוהב את השונה
מוכן להשתנות אבל מה זה משנה
מסתכל מהצד והכל נראה לי סתם
ושוב אני נרדם
היום נראה אתמול
אתמול נראה היום וזה סרט
תחושה שלא נגמרת
אין אויר אני נחנק
מוחי נמחק
הקו הדק נחצה ושוב נפצע ואין מוצא
חוזר אל קו הזינוק
מתחיל שוב מחדש
זה או הכל או כלום
ספק חבר ספק נחש
תסתכלו מסביב
רק פרסומות 
שמכתיבות את הכללים
על איך לחיות ולהיות יותר חשוב מהבריות
וזה תמיד היה יותר
יותר עוצמה ומזומנים
יותר באף, יותר פסים, יותר פחדים 
וריק בפנים
אתה מרגיש?
טוב לי ככה לבד לשוטט בתוך תוכי
טוב לי ככה לומר בכל יום שמתחיל
היום נראה אתמול
אתמול נראה היום וזה סרט
תחושה שלא נגמרת
אין אויר אני נחנק
מוחי נמחק
הקו הדק נחצה ושוב נפצע ואין מוצא
לא רוצה יותר לחיות בחוסר ודאות
לחפש את הזהות או לשמוח בטעות
רוצה לקום וללכת גם כשאין לי לאן
רוצה לשכוח איך הגעתי לכאן
לא רוצה יותר לחיות בלי סיבה טובה למות
אני לא פה ולא שם
תראו איך נגמר לי הזמן
איך נגמר החמצן
וככה אני נעלם
היום נראה אתמול
אתמול נראה היום וזה סרט
תחושה שלא נגמרת
אין אויר אני נחנק
מוחי נמחק
הקו הדק נחצה ושוב נפצע ואין מוצא
כי אין בי עוד אוויר
