כשהייתי חתן, כשהייתי חתן,
טרי כמו ראשית העונה,
אז אמרו לי כולם, שב בשקט חתן,
כי זאת אהבה אחרונה.
טוב אז אהבתי כמה שיכולתי,
את כל, את כל האהבה הזאתי,
כמו אריה, כמו כבשה,
כמו חזיר וכמו קוף,
עד הסוף, עד הסוף.
אך מה לעשות, זה לא נגמר,
האהבות, האהבות,
כן, מה לעשות שאין מספר,
לאהבות האחרונות.
כשהייתי שיכור, או הייתי שיכור,
כבד כמו בסוף השנה,
אז אמרו לי כולם - לך הבייתה שיכור,
כי זאת היא כוסית אחרונה.
רק מה לעשות, זה לא נגמר,
הכוסיות האחרונות.
כן מה לעשות שאין מספר,
לכוסיות האחרונות.
כשהייתי חייל, כשהייתי חייל,
תמים כמו אופנה ישנה,
אז אמרו לי כולם - רוץ קדימה חייל,
כי זו מלחמה אחרונה.
טוב, אז לחמתי כמה שיכולתי,
את כל, את כל המלחמה הזאתי....
כמו אריה, כמו כבשה,
כמו חזיר וכמו קוף,
עד הסוף, עד הסוף.
רק מה לעשות, זה לא נגמר,
המלחמות, המלחמות.
כן מה לעשות, שאין מספר,
למלחמות האחרונות.
