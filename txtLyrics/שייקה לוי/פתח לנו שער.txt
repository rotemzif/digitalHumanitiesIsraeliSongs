אם ננעלו שערי הרחמים
פתח לנו שער של אהבה
אם נעורינו באים בימים
תן לנו עוד מידך הרחבה
תן לי מיתרים, אביא את הכאב
תן לי מנגינה, אתן את הלב
תן לי אהבה, אתן את נשמתי
ואהיה שלך עד יום מותי
כל מה שאבד לנצח יישאר
כל מה שנשכח אני תמיד זוכר
את שאהבה נפשי אני עוטף
אינני מתכופף, אינני מתעייף
אם ננעלו שערי הרחמים
פתח לנו שער של אהבה
אם נעורינו באים בימים
תן לנו עוד מידך הרחבה
אותך אני אוהב, אוהב כמו תפילה
ולפעמים איני מוצא את המילה
גם אם רחקת מאוד, הן את כל עולמי
ובלעדייך לא מוצא את מקומי
מים רבים לא יוכלו לאהבה
לא יכבו את זאת הלהבה
לא הדמעות, העצב הנשכח
לא יסגרו את השער שנפתח
אם נעורינו באים בימים
תן לנו עוד מידך הרחבה
אם ננעלו שערי הרחמים
פתח לנו שער של אהבה
