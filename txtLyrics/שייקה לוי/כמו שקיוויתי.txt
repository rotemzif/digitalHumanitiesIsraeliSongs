עכשיו, כל כך מוזר
החגיגה כמעט נגמרת
פתאום אני ניזכר
כל כך לבד הייתי ילד
הצחקתי בימים
אבל בלילות שלמים בכיתי
מזל, הם צחקו
כמו שקיוויתי
ידעתי עוד בכפר
אין לי ברירה רק להצליח
עשיתי כל דבר
בלי לייפות בלי לטייח
תכננתי צעדיי
ולפעמים כיוון שיניתי
אולי זה סתם מזל
שלא טעיתי
ילד קטן בלי משפחה
בתוך חברה כל כך קשוחה
פשוט נשכתי ת'לשון
אני מוכרח להיות ראשון
עם קצת מזל הפור נפל
כמו שקיוויתי
היו לי אהבות גם אכזבות
אני יודע
פתאום כשאין דמעות
הכל נראה משעשע
לחשוב שזה אני
שים סוער כזה חציתי
כעת הים שקט
כמו שקיוויתי
אדם מה יש לו ביקום
אם לא עצמו אז אין לו כלום
הצלחתי בלי להתרפס
להיחלץ ולטפס
אם תשאלו
קרה פה נס
כמו שקיוויתי
