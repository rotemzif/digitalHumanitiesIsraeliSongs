רציתי לומר לך אישתי הטובה,
אחרי שעברנו כברת אהבה,
דברים שחשבתי לומר כבר שנים,
כי לפעמים נפרדים,
בלי להיות מוכנים.
היית לי האור שהאיר את חיי,
היית לי החום בצינת לילותי,
היית השמחה והעצב הרך,
את נתת לי הרבה יותר,
משנתתי לך.
ידעת איך לשבור את הקרח שבי,
ידעת איך לפרוט על מיתרי לבבי,
הצחקת אותי כל כך הרבה פעמים,
ולימדת אותי לבכות,
בלי לחוש רחמים.
היית מאהבת מאוד נבונה,
מיתרי עוד דרוכים אל אותה מנגינה,
את הלחן הזה לעולם לא אשכח,
את נתת לי הרבה יותר,
משנתתי לך.
אלוהים הוא שלח אותך דווקא אלי,
זאת ידעתי מרגע שבאת אל חיי,
אך כל התודות הן קטנות בשבילו,
הוא נתן לי הרבה יותר,
משנתתי לו.
לעולם לא אוכל להחזיר את החוב,
על האושר הזה, הפשוט והטוב,
המילים הדלות לא שומעות בקולי,
נתתי להן יותר, משנתנו הן לי.
זאת רציתי לומר לך אישתי הטובה,
אחרי שעברנו כברת אהבה,
דברים שחשבתי לומר כבר שנים,
כי לפעמים נפרדים בלי להיות מוכנים.
