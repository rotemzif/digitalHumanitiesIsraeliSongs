בוקר חיוור, מיוזע, מתעורר, 
מתחת שמיכה, מתי ייגמר. 
כדור וסידור, לא ניצחו הארור, 
שהגיע לביקור, 
ולא מבין שום רמז. 
והחופש הזה, הזיה ארוכה, 
הבית מינור, קצת חושך ואור. 
עלייה במעלות וכבר שתי יממות, 
39 סיבות, לעשות חשבון לנפש. 
מתוך המחשבות, אתה שומע שני קולות, 
מציאות, או דמיונות, 
פתאום דפיקות בדלת. 
באים אליך, אליך, 
לבקר אותך, 
הרגשה נואשת מתחלפת לה בשמחה. 
מעלים חיוכים, מסלקים ייסורים, 
אהבה בעיניים, אחד משישים, אחד משישים. 
הרפה כאביי, למשחית אמור די, 
לחשתי לעצמי אל נא רפא נא לי, 
כשיושב הוא לצדי משכך כאביי, 
ורוח חדשה, בדרכה שוב אלי. 
עתיקים המיתרים שעל לבי פורטים, 
על נפשי מים קרים, 
שלום בבשרי. 
פזמון: 
באים אליך, אליך, 
לבקר אותך, 
הרגשה נואשת מתחלפת לה בשמחה. 
מעלים חיוכים, מסלקים ייסורים, 
אהבה בעיניים, אחד משישים. 
באים אליך, אליך, 
לבקר אותך, 
הרגשה נואשת מתחלפת לה בשמחה. 
מעלים חיוכים מסלקים ייסורים, 
לחיים סמוקות בצבעים של חיים, צבעים של חיים. 
במרחק נגיעה, ניצבת שכינה, 
בקש בתחינה, רחמים, רפואה, 
להרפות קצת כאב, לבוא בשמחה, 
להאיר את הלב, לבשר ישועה, 
לפעמים זה פשוט, להיות חבר.
