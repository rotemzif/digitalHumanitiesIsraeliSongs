אמא האוקיינוס קורא לי
קורא לי הים הכחול
תגידי האם זה נדמה לי
הים כבר ראה את הכל.
ראה מלחים שחתרו בו
שהחליפו מפרש בקיטור
ראה אוצרות שטבעו בו
רובם רק היו חלומות.
אמא שודד ים נולדתי
כמאתיים שנה מאוחר
מהים וגליו חיש למדתי
איך לחיות מהיום למחר
ולמרות שאינני שומע
תותחים רועמים בסיפון
את רואה שאני טוב יודע
לא לקחת לשוא שום סיכון.
אמא האוקיינוס קורא לי
קורא לי הים הכחול
תגידי האם זה נדמה לי
הים כבר ראה את הכל.
הפלגתי מעט כמבריח
ולקחתי נוסעים בשכר
רווחים וממון זה הבטיח
שהפכו עם הזמן לאוצר.
בכספים שהרווחתי בטוח
שיכלתי לקנות את איבז
אך פירתי אותם לכל רוח
ממילא זה היה מתבזבז.
אמא האוקיינוס קורא לי...
והיום כבר קרוב לשנתיים
אני שר ושופך את הלב
ואוכל לך לאמר כי בינתיים
יש לי מי שאני כה אוהב
אך רציתי שנית על האופק
שוב לראות מפרשים לבנים
ולחוש שוב בלב את הדופק
שחשים בו בים ספנים.
אמא האוקיינוס קורא לי
קורא לי הים הכחול
הגידי האם זה נדמה לי
הים כבר ראה את הכל
ראה מלחים שחתרו בו
כשהחליפו מפרש בקיטור
ראה אוצרות שטבעו בו
רובם רק היו חלומות
רובם רק היו חלומות
