ישנה אגדה עתיקה מבית אבא
כל דור היא עוברת מאבא לבן
אותה יספר לו לנכד כל סבא
אודות האוצר הטמון בירדן
והנכד הרך בליבו מתנגן
הסיפור הנשכח על אוצר הירדן
עם ליל עת חרש הרוח שורקת
ותן ערירי שוב פורץ ביללה
על גדות הירדן פוסע הנכד
היכן האוצר הטמון במצולה
כי הנכד הרך בליבו מתנגן
הסיפור נשכח על אוצר הירדן
וערב אחד עם עלות הירח
הכסיפה דמותו בין גלי הנהר
ראה הוא הנכד במים זורח
קרא בחדוה הנה האוצר
כי הנכד הרך בליבו מתנגן
הסיפור נשכח על אוצר הירדן
שלח אז הילד ידו אל המים
אך דמות הירח נופצה בנהר
מאז ישמע קול קורא אל הליל
מדוע ברחת ממני אוצר
כי הנכד הרך בליבו מתנגן
הסיפור נשכח על אוצר הירדן
