עת במלוא קיטור שוב נחתורה
אל יהי מראך פתאום עצוב
רק אותך ילדה תמיד אזכורה
רק אלייך ילדתי אשוב
פנסי העיר דולקים עדיין
לב הנערה עודנו ער
עוד במסבאות נמזג היין
המלח אל ספינתו חוזר
כבר את הצפירה אני שומעת
עוד שעה האוניה תפליג
אל תשאל על מה עיני דומעת
מה לפתע על ליבי מעיק
פנסי העיר דולקים עדיין...
אל נא ילדתי בטון דרמטי
אל נא בחינם לבך ידאב
בחיי האהבה נשבעתי
באביב אנחנו שוב יחדיו
פנסי העיר דולקים עדיין...
כה רבות שבועות אשר נדרת
איך תזכור לילנו החטוף
רב תודות לך שכאן עברת
רב תודות פי אלף אם תשוב
עת במלוא קיטור שוב נחתורה
אל יהי מראך פתאום עצוב
רק אותך ילדה תמיד אזכורה
רק אלייך ילדתי אשוב
אלייך אשוב
