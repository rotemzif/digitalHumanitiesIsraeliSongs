אי שם בדרך אל העיר
רכב לו סבא על חמור
נכדו הקט והצעיר
צעד ברגל מאחור.
אמרו כולם פשוט נבזות
איך הזקן מעז לרכב
בעוד הילד הפעוט נסחב ברגל אחריו.
אי שם הרחק הרחק מפה
רכב לו נכד על חמור
רכב בנחת וסבו
נגרר ברגל מאחור
אמרו כולם לא יתכן
איך הצעיר מעז לרכב
בעוד הסבא הזקן
נסחב ברגל אחריו.
אי שם הרחק בין השדות
ראו כולם עם בוקר אור
ראו איך סבא ונכדו
רוכבים יחדיו על החמור
אמרו כולם שניכם יחדיו
והחמור כל כך רזה
כיצד לא תתבישו לרכב
על גב חמור מסכן כזה.
אי שם הרחק בין הדרכים
ראו כולם עם בוקר אור
זקן וילד מהלכים
ועל גבם נושאים חמור
אמרו כולם הנה עכשיו
הכל בכי טוב הסתדר
חמור קטן נישא על גב
חמור קטן נישא על גב
שני חמורים גדולים יותר
