שב מלח אל ספינתו
שב הרוח לתרנים
שב מלח ובידו
מחרוזת של פנינים
רב חובל אותו שואל:
"מה זה בידך מלח?"
אז שמח וצוהל
המלח לקפטן שח:
עת הלכתי לי ברחוב
נערה אותי פגשה
בחיוך מחוף אל חוף
היא את חברתי ביקשה
במונית ידי נטלה
ופניה של מלאך:
"התדע" היא שאלה,
"מהו האביב מלח?"
"באביב הים שקט"
לה השבתי אז בקול,
"להפליג אפשר הרחק
אל האופק הכחול"
אז השמיעה לי צחוקה
גבה-גלי, ואף רוגש
בשפתי אותי נשקה
נשיקה אחת של אש
ותאמר בקול עדין
"האם איש לך לא שח
כי בפרוח האביב
זמן לאהבה, מלח"
התקרבה היא אז אלי
ופניה של מלאך:
"המלח, הבט עלי,
מה שרק תרצה, תיקח".
אז אודה ולא אבוש,
אין מלח שיתאפק
לא יכולתי עוד לכבוש
את היצר החושק
לא ראיתי, חיי שדי,
חן כזה מזה שנים
וחטפתי בידי
את מחרוזת הפנינים...
שב מלח אל ספינתו
שב הרוח לתרנים
שב מלח ובידו
מחרוזת של פנינים....
