הוא נעור ויפקח עיניים בלאט
ובקול חרישי אמר טוב שבאת
כל הלילה ירד מטר שוטף
טוב שבאת והבאת אור יום מלטף
הסדין הוא לבן חיוורת היד
והמצח רטוב מעט טוב שבאת
הם קראו לי לבוא אל הכוכים
טוב שבאת והבאת את זר הפרחים.
כל הלילה ירד המטר השוטף
הם קבעו לי פגישה בתחתית המרתף
כבר חשבתי לצאת הייתי עייף
טוב שבאת והבאת אור יום מלטף
היא הניחה ידה על מצח רטוב
ובקול חרישי אמרה בוקר טוב
אל תאמר לי דבר קרוב רחוק
אל תאמר לי דבר ושנינו נשתוק.
כל הלילה ירד המטר הסוער
ומלאך השאול לא רצה לוותר
כל הלילה נלחם גופך הבוער
ועתה תם הליל השחר זוהר
השחר זוהר...
