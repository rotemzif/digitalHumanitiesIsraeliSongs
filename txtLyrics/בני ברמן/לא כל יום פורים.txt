שם בקצה הקרת איש קבצן ניצב
את ידו פושט אל כל עובר ושב
אט יורד הערב פנסים חיוורים
איש השליך מטבע זה לכבוד פורים.
כי האנשים תמיד אומרים לא כל יום פורים.
מעותיו אסף הוא והלך מכאן
צעירים ראוהו על ספסל בגן
ואחד קרא לו וידו הושיט
בוא עמנו אחא בוא תשתה כוסית.
כי האנשים תמיד אומרים, לא כל יום פורים
אל הנשף בא הוא ועיניו תוהות
לא היו פנים שם אלא מסכות
הם קראו ראו נא איך הוא מחופש
ולבסוף אפילו הוא זכה בפרס.
כי האנשים תמיד אומרים, לא כל יום פורים.
עם מלכת הנשף הוא רקד בגן
היא אמרה לו בואה , בוא נלך מכאן
בידה אחז הוא ועיניו הרים
מהיום לחש לה לא ימות פורים.
אז האנשים תמיד אומרים, לא כל יום פורים.
הן רעי תבינו הוא היה שיכור
על ספסל בבוקר שוב הקיץ מקור
שוב ביד רועדת את כספו מנה
עד פורים הו אחא יש לו עוד שנה
כי האנשים תמיד אומרים לא כל יום פורים,
לא כל יום פורים, לא כל יום פורים
