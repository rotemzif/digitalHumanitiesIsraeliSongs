עשן הזמן עולה אל התקרה הנמוכה 
בחוץ קו שמונה שוב מפספס את התחנה 
וצחי מעשן עוד סיגריה אחרונה 
נידון לחיים מול השכונה המזקינה 
והספרים שמסביבו עוד לא מתעניינים 
בסיפורים שנלכדו בתוך השיכונים 
של באר שבע, הו, באר שבע 
ובערב השוקע על אנטנות של ברושים 
הנרקומן בחוץ הולך עם שעון בלי מחוגים 
ומיכל עוד מחפשת את סצינת הפתיחה 
לטלנובלה שתביא את המהפיכה 
חולמת באדום על מדבר המציאות 
בסוף גם היא תשלים עם חוסר השלמות 
של באר שבע, הו, באר שבע 
מי חשב שכאן יכולנו לחיות? 
רק עם שירים ועם חלומות, 
על באר שבע הו, באר שבע. 
והזמן חומק מבין השורות, 
להתעקש עם הרחובות. 
של באר שבע, הו באר שבע 
וכל לילה זה אחרת ותמיד אותו דבר 
ענת שוב תנהל את העולם מעל הבאר 
ובחוץ הילדים ייקללו את הירח 
שתלוי מעל הבלוק ואף פעם לא סולח 
ובפנים החלומות נערמים עד התקרה 
אבודים בבין לבין שבינו לבינה 
בבאר שבע, הו באר שבע 
מי חשב שכאן יכולנו לחיות? 
רק עם שירים ועם חלומות. 
על באר שבע הו, באר שבע 
והזמן חומק מבין השורות 
להתעקש עם הרחובות 
של באר שבע, הו באר שבע 
עשן הזמן עולה אל התקרה הלבנה 
בוקר חדש, בעיר העתיקה
