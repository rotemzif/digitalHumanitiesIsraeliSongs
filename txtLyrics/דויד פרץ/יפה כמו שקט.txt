יָמִים אַחֲרוֹנִים שֶׁל שֶׁמֶשׁ 
וּשְׁקִיעוֹת שֶׁזּוֹלְגוֹת מֵעַצְמָן 
אֶצְבָּעוֹת מְנַגְּנוֹת אֶת הָעֶרֶב 
שֶׁהוֹלֵךְ וְנִשְׁמָט אֶל הַיָּם 
טִפּוֹת רִאשׁוֹנוֹת שֶל גֶּשֶׁם 
וְרוּחוֹת שֶׁשָּׁרוֹת לְעַצְמָן 
הַלֵּב שֶׁפּוֹעֵם בְּלִי קֶצֶב 
לִצְלִילוֹ הַדּוֹעֵךְ שֶׁל מֶרְחָק 
וְהִיא יָפָה כְּמוֹ שֶׁקֶט 
כְּשֶׁהִיא הוֹלֶכֶת 
הוֹלֶכֶת מִכָּאן 
הוֹלֶכֶת.
