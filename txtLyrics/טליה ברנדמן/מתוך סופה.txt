באת הנה מתוך סופה
חשבת שהיא מזמן חלפה
אך גל ועוד גל אל הסלע נשבר
גל ועוד גל וזה לא נגמר
גלים, כמו מן החוף הקר
סוחפים בכי מן העבר
רוח קשה, בועה יבשה
מתנפצת
אל הים
מחול הגלים או שלוות רמאים
הים לא שותק אך חולפות השנים
פצע ישן כמו תהום עמוקה
מגליד לעתים, אך עוד לא נרפא
גלים, כמו מן החוף הקר
סוחפים בכי מן העבר
רוח קשה, בועה יבשה
מתנפצת
אל הים
באת אל הלילה
בחוף מסוכן
הגלים נשברים אל הסלע
אך היום יעלה
והסלע הזה
יעמוד.
הסופה לא תשבור אותך
גם לא בפעם הזו
גלים, כמו מן החוף הקר
סוחפים בכי מן העבר
רוח קשה, בועה יבשה
מתנפצת
אל הים
ולעכשיו, רק לרגע קצר
השקט, נדמה, אולי חזר
