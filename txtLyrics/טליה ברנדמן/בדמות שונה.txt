שמעתי קול מהדהד
בתוך חיי
אך לא הכרתי בו
עד שהוא גבר, והיכה בי.
לבסוף...
כל גופי בער בשתיקתו
פנס רחוב מרחף
באור חיוור
מעל ספסל בודד
היא מתיישבת לה, מרחוק היא
לא דומה...
אך הקול שלה עולה מתוכי
היא לא
הילדה בלבי
האישה במראה
מי מהן היא אני?
היא לא
האישה בלבי
הילדה במראה
ממולי
סורג נפתח
ומתוכו, אפוף עשן
ברח הזכר לדמותי
מן המראה של ילדותי
עוד סורג נפתח
ומתוכו, אפוף עשן
ברח הזכר לדמותי
אך היא עזבה מזה שנים בבואתי
שמעתי קול...
היא לא
הילדה בלבי
האישה במראה
מי מהן היא אני?
היא לא
האישה בלבי
הילדה במראה
מי מהן היא אני?
סורג נפתח...
