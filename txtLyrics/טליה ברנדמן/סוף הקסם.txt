היא לא ידעה שתם הלילה
והקסם, הוא נשרף מהחום
כעת קור ממלא את הנפש
ונשאר רק ירח כתום
התפאורה התקלפה ונפלה
הלהבה כבר כלתה את התום
כשהאורות נדלקים, החלומות כבים ונפערת תהום
וירח, ירח בלי שמש,
בלי לילה ובלי כוכבים
רק הוא, לבדו, הירח
נשאר כשכולם הולכים
ומי אתה סתם ללא לילה?
מה קסמך בלי היום?
ואולי זה פשוט לא כדאי לה
ברגע שפג החלום
וירח, ירח בלי שמש,
בלי לילה ובלי כוכבים
רק הוא, לבדו, הירח
נשאר כשכולם הולכים
זהירות, זהירות היא אומרת
ואז מכבה את האור
לא תיתן היא לקסם לברוח
לא תיתן לו לקור לחדור
היא לא ידעה שתם הלילה
בו לאט כבים עוד כוכבים
כי רק הוא, לבדו, הירח
נשאר כשכולם הולכים
