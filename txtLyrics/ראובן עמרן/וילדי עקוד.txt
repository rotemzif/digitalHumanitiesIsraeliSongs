איך מונים שעות, ימים, חודשים ושנים?
כיצד לספוד, כשילדך בין הבנים?
שנים רבות, שנות חוסר וקללה
מרגיש כאברהם המעלה בנו- לעולה!
מרגש כאברהם המעלה בנו – לעולה!
וילדי עקוד... וילדי עקוד...
סיפור מהמקרא – נכנס לו לביתי 
את המאכלת – החליפו אבני הבזלת 
מקום המזבח בהר – ממלאים מי הנהר
ואין בת קול או מלאך שיצעק, שיזעק.
עצור אל הילד את ידך אל תשלח...
וילדי עקוד...  וילדי עקוד...
הו ילדי שלי נשאב לו לשחור
שם בגליל בארץ פלגי מים
הפכו לוחמים – באחת לנופלים!
בשל טעות אנוש או כשל טכני כה איום,
בשל טעות אנוש או כשל טכני כה איום,
וילדי עקוד... וילדי עקוד...
שחר,שחר, בני דרכת ככוכב, 
הבהקת ושקעת ומה נותר?
הותרת, שובל ארוך של זעקה
בחורף סוער וגשום- נגדעת...
בחוף סוער וגשום – נגדעת...
 וילדי עקוד...  וילדי עקוד...
