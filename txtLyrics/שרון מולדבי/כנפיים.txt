לנעמי יש כנפיים
היא אומרת זה שקוף
אבל רק תחבק אותי
אוכל ממש לעוף.
ובדיוק כשתאהב לה
ותבואו גוף בגוף
היא תעוף הרחק ממך
ולא תשוב.
לנעמי יש כנפיים
אתה רואה מולך מלאך
וכורע לרגליה
בתפילת אהיה שלך.
ובדיוק כשתבטיח
היא תבקש להיות לבד
המלאכים לא שייכים
לאף אחד.
מאהבים ורופאים
ונשים אחרות
רוצים את כנפיה
של נעמי לכרות
כדי שיוכלו
לחבק ולחלום
אבל היא מקדימה
וחותכת בעצמה
נאמנה לדמה
האנושי והחם
המתוק כמו מלאך
המוות הנסתר
אהובה משכבר.
לנעמי יש כנפיים
והחופש הוא משקל
שמושך אותה למטה
וזורק אותה אלעל.
ולמי שיתחלף בו
היא תתן את כנפי המלאך
שיעוף איתם לבד
ואת נעמי לא ישכח.
