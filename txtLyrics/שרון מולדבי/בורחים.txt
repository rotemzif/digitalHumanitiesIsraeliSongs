כמה קשים יכולים משקעים להיות 
הבנתי איתך איך סלעים נוצרים מדמעות 
את כל הרוך והחום הקשחנו לאבן 
מצבה עצובה לאהבה מין קבר בבטן 
כמה קשים יכולים יחסים להיות 
הבנתי איתך איך הכל מתהפך בין זוגות 
האישה של חיי מאיימת עלי מסוכנת 
וגם אני בוודאי מאמלל אותך מתוך עיוורון 
לא רוצה לחזור ולא יכול להמשיך 
איך ויתרת עלי למה בחרתי בך 
איך נבנה בית טוב שלא נרצה לעזוב 
אם שנינו רק בורחים כל החיים בורחים 
שנינו בורחים 
מפגשים מקריים ועיניים ממש מתחמקות 
אני רועד מפחד משאיר לך את כל הכוחות 
החיוך שלך עדיין הורס אבל עינייך קרות 
את הצלחת והפכת אותי למי ששנאתי להיות 
את לעגת לחולשותי ומעולם לא הכרת בשלך 
וזה נורא את מקסימה אותי כמו פעם 
אני חולם אותך 
לא רוצה לחזור ולא יכול להמשיך... 
שנינו בורחים
