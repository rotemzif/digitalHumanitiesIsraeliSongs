חיכיתי עד שתירדמי ואז הלכתי לישון
את אצלך, אני אצלי ככה זה בזמן האחרון
החורף בא, החזאים כבר מכינים את המפות
זה רק אני שמעולם לא למדתי להרפות
תמיד רואה את השמיים מתבהרים לקראת הסוף
ובגלים שנשברו אני רואה את החוף
ונתי אומרת ,מה אם הגשם שהתחיל לרדת
לא יפסיק לעולם?
וכשנתי אומרת הסופה הזו רק מתגברת 
אני לא נרדם.
והמיטה הזו קרה, סגרתי את כל החלונות
כזה אני, את מכירה, עוצם עיניים לבאות
אך גם אצלך הבית קר, אז מה יוצא לך מלבכות?
הרי החם והמוכר רק מחכה לך שתבואי
תראי איך השמיים מתבהרים לקראת הסוף
כל גל שכבר שנשבר סופו לגעת אל החוף
אך נתי אומרת אתה עוד יכול לרדת
זה לא החורף שלך, 
וכשנתי נשברת הסופה הזו רק מתגברת
עכשיו היא בוכה 
ונתי אומרת, מה אם הגשם שהתחיל לרדת
לא יפסיק לעולם?
וכשנתי נשברת הסופה הזו רק מתגברת
אני לא נרדם
