עוד ערב חורף קר
מחזיר בדידות שמזכירה לי
שאתה לא כאן
עכשיו כבר מאוחר
לומר לך כל מה שבא לי
ולא היה מובן
כי הימים היו יפים איתך ביחד
והלילות היו חמים איתך לבד
לפתע קמת והלכת עם הפחד
השארת סוודר וחלום אבוד
וקר. כן, כל כך קר
רצית יותר אז אל תוותר
ולך לחפש לך משהו אחר
רק אל תשקר לי
עם האמת שלך
רצית יותר זה לא מסתדר
ולך לחפש לך משהו אחר
אולי תישאר שם עם האלוהים שלך
עוד ערב חורף קר
מחזיר אותך מתוך השקט
כמו כאב ישן
עכשיו כבר מיותר
אבל אני עוד מחפשת
מה שאבד מזמן
תמיד אהבנו להשאיר חלון פתוח
להתפשט אל תוך החושך המואר
אבל עכשיו זה לא כל כך בגלל הרוח
שהחלום אצלי בלב סגור
וקר. כן, כל כך קר
רצית יותר אז אל תוותר...
זה רק אתה, אני יודעת שזה רק אתה.
