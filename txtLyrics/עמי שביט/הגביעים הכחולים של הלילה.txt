בגביעים הכחולים של הלילה,
נחבאו כל זוגות העולם.
הירח מזג נוגה דם,
בגביעים הכחולים של הלילה.
ונשבו ענפים בצמרת.
והכסיפו עלי הכותרת.
כי בגביע הליל,
בו צוללת תבל,
היא תהל ואורה, אור תפארת.
בגביעים הכחולים של הלילה,
בם ישקיפו ענן וכוכב.
ירצדו בשני וזהב,
בגביעים הכחולים של הלילה.
ונשבו ענפים בצמרת...
בגביעים הכחולים של הלילה,
נשטפו כל שירי נומה נים.
כל ריסי העיניים לנים,
בגביעים הכחולים של הלילה.
ונשבו ענפים בצמרת...
בגביעים הכחולים של הלילה,
נרקמים כל ימות המחר.
כל כולם נרדמו, מאוחר,
בגביעים הכחולים של הלילה.
ונשבו ענפים בצמרת...
