אפשר לפתוח את העוצר
האוניות יצאו לסחור
אמרת "קר בארצות אירופה"
אני אנסה לזכור
ארגזים של קוקה קולה
מסודרים בערמה
והאישה שלצידי יושבת
מדברת עם מי? על מה?
הפסקתי להקשיב לפני שנתיים
בחלון הפינתי
לא ראו משם את בן יהודה
ולא אותי
ברגל שמאל ביד ימין
אני רוצה להאמין
שלא הכל על הסכין
אני רוצה להאמין
אפשר לפתוח את העוצר
האוניות יצאו לסחור
וכאן, בארצות אירופה
מתרגלים לקור
סרט גרמני בטלויזיה
וערמה רגשות אשמה
כשהאישה שלצידי שוכבת
עם מי? על מה?
הפסקתי לשאול לפני שנתיים
בהמראה בנחיתה
היא לא רואה משם את בן יהודה
ולא אותה
ברגל שמאל ביד ימין
היא רוצה להאמין
שלא הכל על הסכין
גם היא רוצה להאמין
שלא הכל על הסכין
רוצה להאמין
אפשר לפתוח את הבוקר
על קו אירופה פלורנטין
להאמין עולה ביוקר
כשהכל על הסכין
