אחרי הכל זה לא היה קשר דם
אחרי הכל גם הוא נרדם
כשירד הערב
לא נפלתי על החרב
בדרום העיר הרוח די קרה
אנחנו באותה סירה
אבל כל ערב
שריון מול חרב
גב אל גב
איך כשהתקרה היא קרובה
כמו סמוראית טובה
אני אפול
ואם ליפול אז לבד
יש לי עוד צעד אחד
רק צעד אחד
איך החגים באים מהר
אז אני רוצה להישאר
אבל עד ערב סוכות
יש חרב בגרון
אז זה החג האחרון
לפני הכל זה עוד היה מוקדם
לדעת אם זה קשר דם
כשירד הערב
לא נפלתי על החרב
בשבילך 
איך כשהתקרה היא קרובה
כמו סמוראית טובה
אני אפול
ואם ליפול אז לבד
יש לי עוד צעד אחד
רק צעד אחד
גם כאן הרוח די קרה
וקצת לבד על הסירה
אז הלוואי הערב
ליפול על חרב
בשבילך
