בחיים הישנים לפני שנתיים 
אני יפה ורזה בירכיים 
ויש לי חשק אמיתי 
לרצות אותך רוצה אותי 
אוכלת בידיים 
בחיים הישנים לפני חודשיים 
הסדינים נקיים ויש סירים על הכיריים 
יש לי צבע אמיתי 
בשורשים של השיער 
מפרידה חלב בשר 
בוא ותעשה לי סדר 
אני רק רוצה לנוח 
בפינה של החדר 
ניתוח לב פתוח 
בחיים הישנים לפני שבועיים 
לילה אחד נוגעות בי ארבע ידיים 
ויש לי חשק אמיתי 
לרצות אותן רוצות אותי 
מלאה בירכיים 
בחיים הישנים לפני יומיים 
אור עולה עלי ועל יובש בשפתיים 
ויש לי פחד אמיתי 
שתגלה אותי 
אוכלת בידיים 
בוא ותעשה לי סדר 
אני רק רוצה לנוח 
בפינה של החדר 
ניתוח לב פתוח 
בוא זה יהיה בלי רגש 
לא נעשה מזה סיפור 
בפינה של החדר 
ניתוח לב סגור 
בחיים החדשים עוד שעתיים 
הקירות לבנים ותחבושות על הידיים 
ויש לי חשק אמיתי 
לגדל אותו איתי 
מלאה 
בוא ותעשה לי ילד 
ניתוח לב פתוח 
בפינה של החדר 
שוכב הימור בטוח
