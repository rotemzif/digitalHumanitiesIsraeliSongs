נומה שן בשקט, שן בני הקטן,
נומה וחבק את הדובי הלבן,
שלגיה רוקדת עם הגמדים
וברחוב רועדת מוכרת גפרורים
והלבנה חוורת על פניך התמות,
עליך היא שומרת, נסיך החלומות
מחר תזרח השמש על עמק ועל הר
ובזהב קרניה כל היקום יזהר,
מחר יפציע שחר ויום חדש יאיר,
יום צלול וזך כבדולח ובהיר
נומה שן בשקט בין הכוכבים,
לבנה חוורת ושלושה כרובים
בכינור הפלא יחד מנגנים
ופתוחה הדלת של העננים,
וכל פיות היער יובילוך איתן
בנתיבי מלכות הסהר, נסיך שלי קטן
מחר תזרח השמש...
נומה שן בשקט, שן בני הקטן,
נומה וחבק את הדובי הלבן,
אגדת חייך, ילד קט ורך, 
היא תשמור עליך, בני שתבורך
מחר תזרח השמש...
