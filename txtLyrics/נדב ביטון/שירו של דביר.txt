דמיין ציפור בלי כנפיים / שעפה לה בשמיים
ליבה לוקח אותה לאן שהגוף לא יכול 
והיא על עץ גבוה / רק כך תוכל לשמוע 
ריקוד רוח סוחף/ לא להיטרף על האדמה
דמיין נחל שזנבו יבש / מלב הים הגדול ננטש
אך הוא מוסיף לנוע / בשיר וגעגוע
הוא מצייר על החול / את פיתולי נעוריו
את סחף המים/ על שבילי שרב
ואתה מה תאמר לי מה
כשהלב יחסיר כאב בבושת פנים
ואתה מה תאמר לי מה
אם עוד תשב על עץ גבוה עם חול בכיסים
דמיין שביל והלך / חרוש קמטים ודרך
עודו נושא בגופו פריחת אביב גשמי חצב
והוא כעץ בלי כנפיים / בשיברון ענפיו
נשען על דף בלוי / כנחל נעזב
