זו אותה המנגינה מן הבוקר הראשון
זו אותה המנגינה מאז ועד יומי האחרון
ארץ ושמיים יום ולילה סובבים
שמש וירח וכל צבא הכוכבים
כל מה שניצת בעיניהם של אוהבים
זהב הסביונים והסגולה ברקפות
צל עצי האורן ואוושת הצפצפות
שיר הנחליאלי וטיסת האנפות
אור תועפות
שוב חלפה עוד שנה, עוד שנה, עוד שנה
ותמיד זו אותה מנגינה ישנה
אך כל פעם עוד פעם
היא כמו אהבה ראשונה
זו אותה המנגינה מן הבוקר הראשון
זו אותה המנגינה מאז ועד יומי האחרון
עצב ושמחה ימים רעים ימים טובים
בכי וצחוק פרוע חלומות וכאבים
כל מה שנשבר בתוך ליבם של אוהבים
בית על הדרך אור דולק בחלונות
דף חדש מעבר לפחדים לכשלונות
פחד ותקווה כל ענני הזכרונות
כל העונות.
שוב חלפה עוד שנה...
