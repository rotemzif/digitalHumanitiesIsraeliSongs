יש ענבים בגפן
ויש תאנים בתאנה
פריחת הרימון מלטפת
ודקל מוחק עננה
וכך שכונה אחר שכונה
אתה מדביק גזרי תמונה
ותוהה איך זה צמחה
ממש מתחת לאפך
משדה טרשים - העיר שלך אפרת
אתה משקיף על הגגות
איך הגבעות מתמוגגות
שיר יום חולין וגם זמירות שבת
גם אם תרחק עד ים אחרון
הגוש שלך נשאר עציון
ובירתו - העיר שלך אפרת
יש ועונה נמשכת
הקור, הרוחות והמטר
חשכת ערפל על בית לחם
ועד בואך אלעזר
אבל עונה אחר עונה
לכל בלות ישנה עדנה
ומתוך החשכה
לך מוארת מחכה
בקצה הכביש, העיר שלך אפרת
אתה משקיף על הגגות...
עוד הכמיהה עזה היא
לחיות את אשר נאמר:
יהי נא הודו כזית
וגם אעלה בתמר
ובמסע אשר לא תם
אל הדגן והעיטם
נתווספה עוד תחנה
אתה חוגג כ"ה שנה
חצי יובל לעיר לך אפרת
אתה משקיף על הגגות...
