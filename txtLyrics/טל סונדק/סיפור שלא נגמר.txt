בבוקר בא אויר פשוט
דייג אחד יצא לשוט
שבת פשוטה ומאוחרת
אולי יכולנו עם סולם
לראות עולם שנעלם
עוד סיפור שלא נגמר
הים חוזר אל הנהר
חלון אחד נשאר מואר
רק העולם נראה אחרת
אם רק הייתה בי נחמה
הרבה אחרי המלחמה
היה שקט באדמה
עולם שלם נשאר אילם ומתעלם
מתרפק על הכאב לא שונא ולא אוהב
הדרך באה אל ההר
גם המתוק הופך למר
ואת הרי תמיד נשארת
אם רק יכולנו לוותר
בתוך עולם שלם אחר
הייתי מבקש יותר
הייתי מבקש אולי
דבר אחד קטן ודי
ומשאלה שלא נגמרת
ואז הייתה בי נחמה
ולא הייתה עוד מלחמה
הייתה שמחה באדמה
עולם שלם נשאר אילם ומתעלם
מתרפק על הכאב לא שונא ולא אוהב 
ורק הלב הוא מתעקש אולי ולא עוזב
