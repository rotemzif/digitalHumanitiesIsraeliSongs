ירח שט מעל הים אל אופק מתפזר
גלים שקטים עושים דרכם לאור הכוכבים
בחוף עוגנות ספינות כאילו ישנות
ורק הרוח הקרירה עוד נשארה ערה
ואת הבוקר מי יאיר ספר לי אהובי
כל לילה כשאינך איתי נודדת לה שנתי
ירח שט וכוכבים באור של לילה קר
כל ערב יחזרו לכאן לשאול אם שבת כבר
וכך עוברים להם לילות בהם אני תוהה
האם תשוב אולי רכוב על ספינה תועה
גאות אותך תפלוט לחוף שבו אגור
והתקווה לא תיגמר נדרתי פה אדור
ואת הבוקר מי יאיר ספר לי אהובי...
