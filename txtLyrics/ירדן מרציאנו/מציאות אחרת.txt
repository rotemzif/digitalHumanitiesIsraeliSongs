הלוואי ויכולתי להגיד שהחיים שלי הם מה שמספרים לי
הלוואי ובאמת יכולתי לוותר / לשכוח את הכול ולא להישבר
הלוואי ויכולתי לברוח מדברים שאי אפשר לשנות
רעשים וקולות, אוטוסטראדת דמיונות / שמפריעים לי לחיות את חיי
אף פעם לא ציפיתי ליותר מידי / ניסיתי כמה שפחות להתאכזב
בתוך גופי, הלכו ונעלמו חיי / אל עולם של עצבות וכאב
אני כאן, אבל כל הזמן הזה אני לא אומרת / עד כמה החיים שלי הם מציאות אחרת
הלוואי וכל החיבוקים יכלו להיות מורגשים באמת
הלוואי וכל החיוכים לא היו סתם משחק
להרגיש את החום, הנכנס אל הלב / להרגיש שאוהבים בלי שום מרחק
הלוואי והלב היה שוכח, בלי לחשוב להתפקח / ולחיות את חיי
אף פעם לא ציפיתי ליותר מידי / ניסיתי כמה שפחות להתאכזב
בתוך גופי, הלכו ונעלמו חיי / אל עולם של עצבות וכאב
אני כאן, אבל כל הזמן הזה אני לא אומרת / עד כמה החיים שלי הם מציאות אחרת.
