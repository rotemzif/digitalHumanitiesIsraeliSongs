ולפעמים מתחשק לי לברוח מכאן, 
לחצות מרחקים על ענן, 
עוד לא ראיתי את כל מה שיש בעולם הגדול. 
הילדים מציירים עננים עם מכחול, 
ואני מבקשת לשאול
האם כנפי הקטנות יישאוני אל על עד אין סוף? 
ומי יידע - לאן? 
אם תעוף הציפור - להיכן? 
היא לוקחת אותי לעולם בו אמצא לי שלווה. 
אני כבר לא מפחדת לצאת למסע, 
להתמסר לתבל הגדולה, 
בסוף אמצא לי מקום לחבק את עצמי בנשמה. 
ומי יידע - לאן? 
אם תעוף הציפור - להיכן? 
היא לוקחת אותי לעולם בו אמצא לי שלווה, אהבה. 
היכן אתה? 
מי אתה? 
חכה לי על חוף קטן 
אהיה שלך כולי שלך מזמן 
אז בוא נפליג מכאן...
ומי יידע - לאן? 
אם תעוף הציפור - להיכן? 
היא לוקחת אותי לעולם בו אמצא לי שלווה, אהבה. 
ומי יידע - לאן? 
אם השמש תתן לי סימן? 
אז אדע להביט למרחק ולהיות בטוחה - איתך! 
בארץ אהבה...
