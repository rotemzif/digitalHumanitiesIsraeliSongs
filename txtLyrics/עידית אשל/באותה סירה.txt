במיטה שלך נסחפת 
עד לאמצע הכינרת 
צועקת לך הצילו, 
אתה מדליק סיגריה במרפסת 
לא יודעת איך להסתובב, 
איך לחזור להיות ביחד, 
במיטה שלך גלים קטנים 
סדינים מקומטים 
מפריעים לי לחלום 
מנסה למצוא פינה 
שוכחת איך לנשום 
לא יודעת איך להסתובב 
איך לחזור להיות ביחד 
איך נחזור לפעם באותה סירה? 
איך נגיע עד הסוף ונשוט בחזרה? 
יושב שם כל הלילה 
לבד על המרפסת 
הבוקר כבר עולה 
עוצמת את עיני ולא תופסת 
ממני עד אליך ערפל 
איך נחזור להיות ביחד 
ובינתיים השמיים מסתכלים עלינו מלמעלה 
מחכים שנתקרב 
באותה סירה 
בחזרה 
באותה סירה נשוט בחזרה
