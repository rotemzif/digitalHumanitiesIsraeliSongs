אני עדיין קם בבוקר 
ושותה קפה עם שתיים סוכר
אני עדיין ישן בלילה על כרית ומיטה
נכון שזה לא בחדר שבו
הייתי רגיל עד עכשיו להיות
אבל זה בחדר בו
פחות או יותר יותר טוב לי
אני עדיין קם בבוקר
ואוכל פרוסה של לחם עם גבינה לבנה
אני עדיין שותה מים לרוויה 
נכון שעכשיו על פי המצב 
אני זה שצריך לדאוג להכל
אבל, טוב שזה ככה
אחרת לא הייתי יכול להמשיך הלאה 
אז נרים כוס יין 
לחיי חיים בריאים יותר
אז נרים כוס יין 
לחיי חיים אמיתיים יותר
אז אני עדיין קם
והולך לעבוד ומתחזק את עצמי 
בכבוד בכבוד, אני משתדל
שלא ליפול יותר מדי למטה
נכון שלתלוש יש כרגע ביקוש
יותר משמעותי בחיים שלי 
אבל זה מקובל וזה נורמלי,
נראה לי, כנראה.
אז נרים כוס יין...
אני עדיין שר ומנגן בלילות, 
עושה לעצמי כל מיני מנגינות
אני עדיין שר ומנגן 
בדיוק כמו פעם
החיים לא נעצרו, הם רק הסתובבו
מן הקצה אל הקצה אל הקצה
אבל ככל הנראה נראה לי 
שאני מרוצה
אז נרים כוס יין...
אז נרים כוס יין ונשתה לחיים
לחיי החיים החדשים שלי.
