הביטו מי הולכת?!
לו רק היתה גם מחייכת,
את העולם כולו, כולל אותי,
הייתי לרגליה שם.
רק שכולם אומרים לי: ארבינקא,
מתי תהיה כבר בן אדם?
אילו ביקשה שאנשק לה,
סתם, רק מפני שמתחשק לה,
אז לא היתי בא עם זר פרחים,
הייתי בא עם כל הגן!
אפילו שיגידו, ארבינקא,
מתי תהיה כבר בן אדם?
לו רק היתה רוצה לנסוע
יחד איתי על האופנוע -
נוסעים היינו כבר לאן-שהו
ולא חוזרים יותר משם.
ושכולם יגידו: ארבינקא,
מתי תהיה כבר בן אדם?
אבל, היא ממשיכה ללכת,
חבל, בכלל לא מחייכת,
אמנם חבל, אבל מצד שני
זה בטח לא סוף העולם!
מיד תבוא אחרת... ארבינקא,
מתי תהיה כבר בן אדם?
