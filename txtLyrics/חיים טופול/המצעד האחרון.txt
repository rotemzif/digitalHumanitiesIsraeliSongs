בטרם יום עוד כוכב תלוי ממעל הברוש
והטל עוד נם למרגלות הנוף 
יוצא הגדוד לדרכו האבודה מראש 
מלווה ברעם תוף
לאור השחר המאדים בשמי תירוש
על השביל אין איש יודע את גבולו 
צועד הגדוד בדרכו האבודה מראש
ובשיר נושא את קולו 
קדימה היי, לא יירא הגדוד מגשם או חמה 
קדימה היי, כך צועד הגדוד כל עוד קיימת מלחמה
כך צועד הגדוד גאה רם קומה 
עמוד אבק היתמר אל טוהר שמי מרום 
ויצנח כבד על גג וצמרות
העלמות דגלונים הניפו לשלום 
לא דמעה ירדה ירוד 
את הדרכים הסלולות השאיר מאחוריו 
העלמות עודן צופות אל האינסוף 
הגדוד עבר מי יודע אם ישוב מקרב
רק שומעים עוד רעם תוף
קדימה היי...
לחם הגדוד מלחמתו האבודה מראש
בין עשן ואש לחם הוא יום תמים 
נשפך דמו ולדם יש צבע של תירוש 
כמו זריחה או דמדומים 
עם תום הליל כל הגדוד שכב דומם וקר 
רק כוכב נותר לבכות על גורלו
אך גדוד חדש שוב צועד בדרך האפר 
ובשיר נושא קולו
קדימה היי...
קדימה היי, לא יירא הגדוד מגשם או חמה
קדימה היי, כך צועד גדוד חדש כל עוד קיימת מלחמה
כך צועד גדוד חדש גאה רם קומה 
