קראתי לך לפני שיצאתי
קראתי לך לפני שידעתי
לאן הולכים החיילים
לאן הולכים החיילים
קראתי לך: רדי נא מיד
פשוט לומר שלום אחד
ללחוץ בשקט את היד
ולחייך חיוך נחמד
שלא יחזור אולי לעד
כי איש אינו יודע עד
היכן הולכים החיילים
היכן הולכים
קראתי לך לפני שיצאתי
קראתי לך לפני שהלכתי
עם כל גדודי החיילים
עם כל גדודי החיילים
קראתי לך: רדי נא אלי
להביט לתוך עיניי
אל הדרגות על שרווליי
על החגור עם נשק חי
בפעם אחרונה אולי
כי איש כאן לא ידע מתי
מתי שבים החיילים
מתי שבים
קראתי לך לפני שיצאנו
קראתי לך לפני שנסענו
עם כל גדודי החיילים
עם כל גדודי החיילים
קראתי לך: רדי רגע קט
כדי לומר את המעט
רק שתי מילים, אולי אחת
כשנפרדים הרי אכפת
אז רק השאירי לי מבט
ואיש כאן לא ידע כי את
אמרת שלום לחיילים
אמרת שלום
