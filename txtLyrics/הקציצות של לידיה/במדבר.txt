והמדבר נפתח מולי ללא תשובה 
אלך איתו - לא אקח דבר אלי 
ויש בו שבילים שלא אצעד, עד לאותו היום 
לא, עוד לא יבוא זמני לשוב 
לא אוכל לחזור ללא קולה איתי 
ויש עוד שירים שהגיע זמנם לנשום, לחיות 
לא, אני יודע שאראה אותה 
צועדת לה מבעד לחולות 
ואקח אותה אל זרועותי
ונשב דומם 
נחלום 
לא, אני יודע שאראה אותה... 
והמדבר נפתח מולי כמו מרבד 
נושא עימו את כל אשר ארצה לכתוב 
אך אין בכוחו לתת בי את אשר לבי רוצה 
רוצה, רוצה אני לעד לחיות 
כמו החול המתפזר במרחבים 
אך שום רוח קלה לא תשא אותי אל מחוז חפצי 
לא, אני יודע שאראה אותה... 
חלום
