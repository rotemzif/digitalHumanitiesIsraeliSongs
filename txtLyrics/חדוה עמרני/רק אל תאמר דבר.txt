אם קוראת לך הדרך
אם קוסמים המרחבים
אל תשהה, תצא לדרך
בלי מילים
קח איתך תלתל לדרך
וחיוך מסביר איתך
אל תפנה תצא לדרך
בדממה
רק אל תאמר דבר
כי כל דיבור אכזר
מה שעבר עבר
רק אל תאמר דבר
אם  תטעה לבד בדרך
בצמא וברעב
דע - בקצה קצוות כל דרך
יש כוכב
לפונדק בדרך סרת
ומתקה הפונדקית
רק מילים אלי אמרת
אל תגיד
רק אל תאמר דבר...
אם תקרא לך הדרך
בליל חושך או שני
אם תכרע בקצה הדרך
שם אני
כי צופה אני בדרך
עד תשוב מן הנכר
שב עימי על שפת הדרך
אל תאמר
רק אל תאמר דבר...
