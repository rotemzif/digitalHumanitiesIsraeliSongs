מהלכת בין טיפות של אור
לא לאבד תקווה
חוזרת ושואלת בכל יום
מהי אמונה ?
בין רגעים יפים של אושר
לרגעי החרדה
מצפה לבואו של הלילה
שימתיק את הבוקר הבא
ריח אדמה של טל הלילה
נטמע בגופי ובכל תא מורגש
זו מנגינת אדם השר ליבו
פורצת מחסום ליום חדש
מגלה את השקט
בתוך הרעש הנחלש
ומוצאת את הדרך הביתה
בחלום מטושטש
מרחפת ברוח
זקוקה לאדמה
כדי שאוכל סוף,סוף לנוח
ותיפסק המלחמה
ריח דשא של פריחת אביב
נטמע בגופי ולכל תא נחשף
זו מנגינת ילדות שכך פועמת
נושמת , מעבירה עוד דף
