חמש צילצל האם אתה שומע? 
כוחות אויב קרבים ממערב 
ואין את מי לשלוח לסייע, 
נשארת לבדך בשדה הקרב. 
קודקוד תירוש, קודקוד אני בסדר, 
עוד לא יריתי את האחרון 
הכול נראה כל כך צלול 
וכמו הטנק שלי יודע את הדרך. 
חמש צילצל הקשר לא בסדר, 
אמור שנית נשמעת מקוטע. 
אני מזכיר לנוע רק בסתר, 
עשה טובה ושים את הקסדה. 
קודקוד תירוש, קודקוד אני נפגעתי. 
הטנק שלי עולה בלהבה! 
תגידו לאישתי סליחה, 
אני אוהב אותה נורא - היא כבר יודעת. 
אדם הורג כדי לתת חיים 
זה משונה וגם עצוב קצת. 
אדם קוטף עוד אנשים במקום פרחים 
זה מסוכן וגם מדאיג קצת. 
עד שנעלם אחד אחד 
עד שנעלם אחד אחד...
עומדת לידך ליד הזכר, 
הצל באדמה אותי מפחיד. 
פרחים עפים עליך מכל עבר, 
ורק אני כואבת לתמיד. 
איך אתה עוזב אותי שותקת? 
הבת שלך לא מפסיקה לבכות 
תגיד לאלוהים סליחה, 
כי במשחק הזה אני לא משתתפת! 
אדם הורג כדי לתת חיים...
