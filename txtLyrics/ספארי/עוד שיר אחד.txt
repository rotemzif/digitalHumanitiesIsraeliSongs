עוד שיר אחד 
לפני שאני נרדם 
עוד שיר אחד 
לפני השינה 
הידיים מנגנות, רעשי מכוניות 
והקלות שבה את בוחרת 
עוד שיר אחד 
כי עוד יש לי מה לומר 
עוד שיר אחד 
בקול נמוך 
הידיים מרקדות מנגינות שנוגעות 
והקלות שבה את נרדמת 
זו מנגינה שנשארה בחשיכה 
כי אין מי שידליק אותה 
הלהבה הזו תבעיר את השמיים 
היא תתעצם ותהפוך לאש בוערת 
היא לא תכבה גם כשתבוא אחת אחרת 
עוד שיר אחד 
לפני שאני נרדם 
עוד שיר אחד 
לפני חצות 
העיניים נעצמות מלשבת ולראות 
איך הימים ממהרים ללכת 
עוד שיר אחד 
ושנינו על הכר 
עוד שיר אחד 
בשני קולות 
הרחובות המתרוקנים 
את קולנו לא שומעים 
מכל הרעשים נשאר השקט 
זו מנגינה שנשארה בחשיכה 
כי אין מי שידליק אותה 
הלהבה הזו תבעיר את השמיים 
היא תתעצם ותהפוך לאש בוערת 
היא לא תכבה גם כשתבוא אחת אחרת
