על ספסל בגינה מסתתרת תמונה 
צבועה בשחור ולבן 
התאריך כבר נמחק, תחילתו של משחק 
מתחת לעץ הדובדבן 
וכל אחד שעובר מסתכל במבט מגוחך 
הרי למישהו זה בטח חשוב גם אם זה שייך 
לזמן אחר 
זה לא אומר 
שאין לו ערך 
הוא רק נשכח מהר 
נשכח מהר מדי 
בספריה עירונית בחורה סקרנית 
מדפדפת בספר שירה 
של כותב אלמוני, משורר גאוני 
מתמחה בשירי אווירה 
ובין בית לבית על פרח שמבשר את בוא הסתיו 
היא מגלה פזמון אהבה מתוק שנכתב 
בזמן אחר 
זה לא אומר 
שאין לו ערך 
הוא רק נשכח מהר 
נשכח מהר מדי 
בסופו של היום כשאפשר קצת לנשום 
גם אני חוטא בנוסטלגיה 
רגעים חמימים, זכרונות עמומים 
התמימות, אני רואה אותה מגיעה 
והיו שם אפילו ימים שלי ושלך 
אז מה אם השיר הזה נשמע כאילו נלקח 
מזמן אחר 
זה לא אומר 
שאין לו ערך 
הוא רק נשכח מהר 
נשכח מהר מדי
