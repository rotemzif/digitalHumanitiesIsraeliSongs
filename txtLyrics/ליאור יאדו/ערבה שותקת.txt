התמימות נשברת בין הקירות
מבטים אפורים יבשים
שביל של כאב רסיסי זכוכיות 
צעדים זהירים לא בוטחים 
השמחה זולגת מעיניים סדוקות 
זרעים של פחד הופכים שורשים 
להבת הבריאה רועדת ממך 
השברים עד האופק פזורים 
המדבר הזה
אין בו תקווה לגשם
גם לא תפילה עיקשת 
או כוונה 
שממה
רק ערבה שותקת
חולות של תעתוע
בלי אמונה
בצל גבעות השמש מתכנסת 
שלום עלטה מתוקה 
ארץ מקלט ומסתור  מבקשת 
רגע של שלווה דקה 
אך המדבר הזה...
