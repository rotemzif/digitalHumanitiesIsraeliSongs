מה קרה פתאום הערב,
כל דבר נראה אחרת
אז הגידו לנו איך אפשר לישון?
צרצרים שרים בעשב
ואנחנו כבר בני עשר
אז הגידו נו איך אפשר לישון.
איזו רוח, איזו רוח
מן העץ נפל תפוח
בוא נרוץ סביב לגזע עד מחר.
על העץ יש לנו אוסף
תפוחים, כולם עוד בוסר,
לא אכפת לנו בכלל שמאוחר.
- בוא נקפוץ עד הצמרת
- בוא נרוץ מהר לכרם.
- בוא נראה אם כבר הבשילו אשכולות.
- בואו ונמציא כולנו
שיר נפלא ורק שלנו
ונשיר אותו בשניים עשר קולות.
כוכבים נורא לצים פה
כל הלילה רק קורצים פה
אז אני פתאום מושיט להם לשון.
תסתכלו איך הירח
עם ירוני מתבדח
אז הגידו לנו איך אפשר לישון.
