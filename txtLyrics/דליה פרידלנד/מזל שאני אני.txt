מזל שאני לא צפור 
ומזל גם שלא גוזל 
שרוצה לנשק את אמו 
היא נוזפת בו: אל תדקור 
מזל שאני אני מזל שאני אני 
ולא איזה גוזל דוקרני 
מזל שאני לא דבורה 
שטורחת כל כך קשה
ולאחר שעמלה וגמרה 
עוד אומרים לה: לא - לא מדבשך 
מזל שאני אני מזל שאני אני 
ולא איזו דבורה עצבנית 
חבל שאני לא טללים
שתלויים בראשי עלים 
שכל טל מנצנץ בחמה 
ומחייך לה: כולך שלי 
חבל שאני אני, חבל שאני אני 
ולא אגל של טל חיכני 
חבל שאני לא שחפים
או פשוש או אולי אנקור
מתחשק ממריאים ועפים 
כך בלי דלק ובלי מוטור 
חבל שאני אני, חבל שאני אני 
ולא איזה פשוש סילוני
חבל שאני אני
חבל אבל גם מזל 
לו אני לא הייתי אני -
אז אני לא הייתי כלל - כלל וכלל
מזל שאני אני מזל שאני אני 
ולא אף אחד במקומי
מזל שאני לא שועל
שעושה במשלים צרות
עד היה לשנינה ומשל
(אך על זאת לא למד לקרוא) 
