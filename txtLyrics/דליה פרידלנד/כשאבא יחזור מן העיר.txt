כשאבא יחזור מן העיר מחר
ודאי הוא יביא לי דבר נהדר
אני אחכה כל היום לאבי
לראות מה יביא
אקום לי בבוקר מוקדם מאד
לא אוכל, לא אשתה, לא אלך ללמוד
ורק אחכה כל היום לאבי
לראות מה יביא
אולי הוא יביא לי הרבה גלידה
אולי הוא יביא לי שמלה ורודה
הוא בטח יביא לי דבר נפלא
כשיחזור מן העיר הגדולה
אולי הוא יביא נסיכת נייר
עם עיני שקדים ושרביט סוכר
הוא בטח יביא לי דבר נפלא
כשיחזור מן העיר הגדולה
אשב לי ברחוב על גבי ספסל
וככה אסביר לכל מי שישאל
אני מחכה כל היום לאבי
לראות מה יביא
