לנטע ולי יש סוד נחמד
שעוד לא גילינו לאף אחד
אנחנו זרענו מתחת לפלסטיק
זרעים של מסטיק
בקיץ הבא, בקיץ הבא
נרוץ לגינה בכל יום
ועל כל גבעול, ועל כל ענף
יבשיל לנו מסטיק אדום
בחרנו במסטיק הכי טעים
חתכנו אותו לשמונה זרעים
עדרנו מדדנו סימנו בסרט
הכנו למסטיק גינה נהדרת
כמעט בכל ערב אנחנו באות
צריך לנכש וצריך להשקות
אנחנו עובדות פה באופן קבוע
שלוש פעמים ויותר בשבוע
בינתיים המסטיק עוד לא נבט
אך נטע אומרת שלא אכפת
המסטיק ינבוט, ככה נטע אומרת
פשוט כי כבר אין לו ברירה אחרת
בקיץ הבא, בקיץ הבא
נרוץ לגינה בכל יום
ועל כל גבעול, ועל כל ענף
יבשיל לנו מסטיק אדום
