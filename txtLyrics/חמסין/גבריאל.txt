חצי ירח מתכסה בפסלי העננים
לפני רגע הייתי שטוף ביגון
מסתכל על הירח - הוא עושה לי סימנים
אולי הוא יעזור לראות יותר נכון
ואת אומרת לי: 
היי, תיקח אוויר עמוק במלוא כל הגרון
תתנפח עד שהשד יתעלף ויעזוב
ואז את צוחקת כי אני נראה כמו בלון
וכבר הצחוק הזה עושה לי טוב
כל פעם מחדש אני נזרק לתוך מדרון
כל צעד מאיים עלי באלף נפילות
נופל ונופל כמעט נבלע בפי התהום
לבד קשה למצוא את הדרך לעלות
ואת אומרת לי...
בימי מחנק כאלה תמיד, תמיד זו את
שמובילה אותי במים סוערים לסירה
אז איך את יכולה לומר שזה מעט?
הרי הבאת אותי לחיות בחזרה
ואת אומרת לי...
