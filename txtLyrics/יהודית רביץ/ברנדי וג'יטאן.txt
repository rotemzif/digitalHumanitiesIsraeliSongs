פתאום דחוף לך לעזוב הכל, הם יסתדרו
ואת אומרת לא זקוקים לי, הילדים גדלו
למען מי, למען מה, בורחת משגרה
יוצאת מתוך קופסה שמורה, עדיין את יפה
הולכת בעקבות פנטזיה
רומן סוער בתוך עשן
לרקוד על חוף הים כל לילה, כל הלילה
לא עוצר לך את הזמן
והוא לוחש בשערך מילים של אהבה
וריח נעוריו מאיר ליבך שכבר כבה
הכל נראה לך אפשרי וזו רק התחלה
ויש דברים שלא עשית ואת עוד יכולה
ללכת בעקבות פנטזיה
כמו פרפר אל תוך האור
ומה עם הגשרים שאת שוברת
אם הקסם פעם יעבור
אהבה בעשן, ריח ברנדי וג'יטאן
אהבה בענן מול הרוח והים
ללכת בעקבות פנטזיה
לצבוע את הכל ורוד
לרקוד על חוף הים כל לילה, כל הלילה
הוא אוהב אותך מאד
ואיך שכחת שהתחלות נראות כמו הבטחה
לפני שהשגרה כיבתה את יופי הפריחה
את מאבדת את הראש, תגידי מה איתך
הרי הסוף ברור מראש, אני דואגת לך
הולכת בעקבות פנטזיה
ללכת בעקבות הסתם
הרי ג'יטאן היא רק סיגריה
שנעלמת בעשן..
