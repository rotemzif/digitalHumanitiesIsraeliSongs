נולדה בעיר קטנה כל כך לא מיוחדת
שאם לא היו נותנים לה שם הייתה בזה יותר אמת
תמיד הלכה לטייל על פסי הרכבת
בין אקליפטוסים שלא רצו להיות שם בעצמם
אבל בלב תפילה קטנה הלכה איתה את כל הדרך 
בגדים שחורים שיער שחור
שלא יראו לה את העור
יש כזאת תהום
בין העולם בחוץ לזה בפנים
אנחנו מכוסים עננים
מזל שיש לי מדרגות 
שחצובות בתוך תוכי
שמוליכות למקום סודי
גדלה להיות סוכן סמוי כל כך לא מיוחדת
מבחוץ רק עוד קונה בעולם של לקוחות
אבל בפנים היא כבר הייתה מלכה ומאהבת
הסתחררה בנשפים בארמונות מכושפים
ואותה תפילה קטנה הלכה איתה את כל הדרך
למצוא לה נפש תאומה
היא תיפתח לה כמו פנינה
יש כזאת תהום... 
