הסיפור שסיפרתי לך
יצא מהספר והלך
התגלגל מהקיר לרצפה
ויצא מהחדר שלך
ודברים אחרים עוברים לך בראש
מסתכלת איך אני כבר גדולה
ואת בת שלוש
שירי יומולדת וגם
שירי חג שמח שבא
וילד אחד שלקח
בדיוק מה שאת רוצה
ודברים אחרים שקורים לך לבד
כשאני לא בסביבה
או קצת רחוקה לרגע אחד
בכל יום שעובר
זה עדיין מפתיע
כשהגשם יורד
את שואלת מתי
השמש תגיע
את עושה אותי אמא
ציורים על הקיר על הדף
ציורים מתוקים במכחול
ועיניים חומות חכמות
שרוצות כבר לבלוע הכל
ודברים ששכחתי הבאת לי עכשיו
איך לרוץ על עלי שלכת
חומים באמצע יום סתיו
בכל יום שעובר...
הסיפור שסיפרתי לך
חזר אל הספר שנסגר
נכבה את האור וביחד
נלך לישון עד מחר
