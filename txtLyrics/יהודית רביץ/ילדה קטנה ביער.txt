ילדה קטנה ביער
פתאום היא מציצה בך מבעד לאיפור
שרק תביא אותה שלמה לסוף של הסיפור
עיניה שיופיין הוא היותן קצרות רואי
מחוללות למענך בהרף עין מקצועי
מעין מחול רב צעיפים של הבעות ומבטים
שנאספו אצל אישה כבר עוד מעט בת ארבעים
ילדה קטנה ביער
אתה רואה שהיא לא יודעת בתוכה
אם זה אתה או לא אתה
לו יעדה את תוך תוכה
בחול הרך הזהבהב בסוף הטוב
עם כל העושר והאושר המלאים אותה לרוב
ילדה קטנה ביער
רק נכנסה וכבר שנים שנים שנים
ואין סוף לרפרוף
כמעט בת ארבעים ועוד מחפשת צירוף
עושה מהם כבסים זאב אחרי זאב
ורק ליבה כל פעם נעשה יותר רעב
