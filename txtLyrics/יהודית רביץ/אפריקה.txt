אפריקה, אפריקה.
תופי הטם, טם.
הדלתא הירוקה
והיאור גדול המים,
ואמא הרכה שלי,
בין דיונות ושמיים,
פיתום ורעמסס,
הנילוס התוסס -
וקני הסוף הנכנעים
לריח הערביים -
אפריקה, אפריקה.
תופי הטם, טם.
המלח והחול
שעוד צורבים לה בעיניום,
הדקל הגדול
שהיתמר מעל הבית,
הספינכסים השותקים,
האש בעמקים -
ואד שקוף המכסה
בלילה את מצרים.
אפריקה, אפריקה.
תופי הטם, טם.
עביה לבנה
ושמשיה על אופניים,
בקתת חימר קטנה
מול ארמונות עד השמיים.
בשוק המון אדם,
ריחות בנחיריים -
וסבא שנרדם
על המפתן בצהריים -
אפריקה, אפריקה.
תופי הטם, טם.
