במקומות שלא רציתי להיות
נשארתי יותר מדי
יממות על גבי יממות
חלפו על פני
ריח מרחקים קורא לי לחזור
קרוב אל עצמי
זה סימן לקום ולעזוב
אל תמנע בעדי
אל תמנע בעדי
אל תמנע בעדי...
עוד מעט המטוס ימריא למעלה
אור נדלק בנתיב ממול
מה שלא אמרנו
כבר לא נספיק לומר
עד קצה המסלול
אנשים שלא קרבתי אלי
נשרו לי מתוך ידי
רגעים שעברו מעלי
עברו בלעדי
אין בי כל טינה
רק ימים ארוכים, שמשהו בי
בכל כוחו קורא למרחקים
אל תמנע בעדי...
