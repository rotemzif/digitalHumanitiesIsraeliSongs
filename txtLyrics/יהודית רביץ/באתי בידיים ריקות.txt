באתי בידיים ריקות
חזרתי אתמול לקצה הרחוב
נכנסתי במבוא החשוך
לפני הבית שלך
עצרתי שם
צלצלתי קלות על קצה פעמון
קיוויתי שאתה לא נמצא
וזזתי צעד אחד
קצת לאחור
אור מהבהב בחלון שלך
כמו גם אז באותה שכונה
באותה עונה 
כל שרציתי לבוא ולומר סליחה
על שלא היה בי מקום
לאהבה שלך
באתי בידיים ריקות
אבל רציתי לומר
גדלתי מאז
השלתי גאווה וקושי
את שריון העבר
חיה קדומה
חלה מתוקה, גבינה לבנה
אוכלים ישר מתוך הקופסא
על המיטה הסתורה
אני ואתה 
אור מהבהב בחלון שלך 
כמו גם אז באותה שנה
באותה שבת
באתי היום לחבק אותך
לדבר ולראות אותך
ולשוב אל חיי
באתי בידיים ריקות
