מי מכין את שיעוריו
ומקשיב בקול הוריו?
ילדים טובים!
מי מציק לחברים
ומפריע למורים?
ילדים רעים!
מי ישן רק בפיג'מה
ותמיד עדיף פי כמה?
ילדים טובים!
מי עושה צרות כל בוקר
ומשלם בסוף ביוקר?
ילדים רעים!
מי לועס בפה סגור
ויודע מה אסור?
ילדים טובים!
מי מרעיש כשישנים
ומעיר את השכנים?
ילדים רעים!
מי עושה לאמא נחת
תעודה כל כך מוצלחת?
ילדים טובים!
מי ידו בכל שולח
ולומר סליחה שוכח?
ילדים רעים!
לה, לה, לה.. ילדים רעים!
ילדים טובים, ילדים טובים
אף פעם לא משתובבים.
ילדים טובים, ילדים טובים
יושבים, חושבים ומקווים,
אך ילדים רעים, ילדים רעים
עושים חיים משוגעים!
מי נקי ומנומס
ובכלל ראוי לפרס?
ילדים טובים!
מי דוחף בהפסקות
ותמיד הולך מכות?
ילדים רעים!
מי איננו שוכח סוודר
ואצלו הכל בסדר?
ילדים טובים!
מי חולם על אופנוע
ומתפלח לקולנוע?
ילדים רעים!
לה, לה, לה... ילדים רעים
ילדים טובים, ילדים טובים...
כן על מי אפשר לסמוך
בעיניים עצומות?
ילדים טובים!
מי מבטיח ונשבע
אך עושה את מה שבא?
ילדים רעים!
מי בסבלנות מצביע
עד אשר תורו מגיע?
ילדים טובים!
מי עושה דברים בסתר
ומצפצף על כל היתר?
ילדים רעים!
לה, לה, לה... ילדים רעים
ילדים טובים, ילדים טובים...
