תלתלים מתגודדים על החוף המרוחק 
החול הדק נרמס לרגלי הנערים
וריח מהביל של תבלינים זרים
חיוכים ענקיים מחוף אל חוף אל חוף אל חוף
הג'ראס מניע את גופם של בני התשחורת
בדי פישתן גולשים על מנתי הנערות
הדופק עולה מהטאבלה, הסיטאר והטכנו
חיוכים ענקיים מחוף אל חוף אל חוף אל חוף
שם עמוק בלב תיקון הלב 
והשמיים מים
ואני כמו חוצן בעיניים קרועות
מפוקחת כמו שד, עלומה כמו סודות
ממלמלת לעצמי מין מנטרה כזאת
אני מעולם לא הייתי בהודו,
אני מעולם לא הייתי בהודו
מטעמי אהבה ראשונים כאן רחוק מבית אבא 
הצמות לוחכות את העשב המר
כמו שמן בעצמות השיקוי ניגר
וברגע או שניים נדלקת נורת אלדין
ואולי הלילה מול ירח נתעלס, נחבק ונזרום
נעשה אהבה שחבל על הזמן שעבר ועשה בנו כרצונו
שם עמוק בלב תיקון הלב...
