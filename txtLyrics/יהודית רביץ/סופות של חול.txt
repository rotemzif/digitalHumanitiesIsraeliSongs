יושבת במטבח מול החלון
מנגנת שרה לוילון
המרק מקשיב 
הכלב ממצמץ
אני לא בטוחה שיש למה להתאמץ
כל הנגנים שמנגנים איתי עכשיו
רציתי להגיד שאני עדיין רוצה
לקחת את הבס
לתת מכה בסנר
לגעת בגיטרה 
ללטף את הפסנתר
סופות של חול בתוך הבטן
לוקחות אותי רחוק
ורק אז האור עולה מעל הבית
האור חודר אל השכונה
ואם שאלתי מה הטעם
אולי הבנתי השנה
הכול עדיין פתוח 
והלב שלי גלוי
אני כל כך אוהבת את טעם הגילוי
לתפוס זנב מנגינה
לעוף ולאתר
לאן שלא אקח את זה תמיד חוזר
אחרי ההופעה בתוך המכונית
אוכלים מתוק ישר מתוך השקית
נוסעים צפונה לעבר תל- אביב
הרדיו מברבר אבל אף אחד לא מקשיב
סופות של חול בתוך הבטן
לוקחות אותי רחוק
ורק אז האור עולה מעל הבית
האור חודר אל הנשמה
ואם שאלתי מה הטעם
אולי הבנתי השנה
האור עולה מעל הבית
האור חודר אל השכונה
ואם שאלתי מה הטעם
אולי הבנתי השנה
