נומי דומי נומי דומי
לא על גדי לבן וצח
תספר הפעם אמא
נומי דומי ילדתי
כבר הלילה טרוף הסהר
על כרכוב חלון צנח
כבר הרוח עיט פרא
מנחש בקלף עתיד
נומי דומי זמר קסם
לא אנעימה אערוג
לא יופיעו שוב אלייך
לא גמד ולא מלאך
שיר השקט ריק והבל
המכאוב שיניו יחרוק
וידו ערשך תניע
ניע נוע נומי את
נומי דומי יש לך אמא
והיה היה גם אב
אז היה גם חי הזמר
שיר השקט האבוד
ופתאום הגיח סהר
וסחפהו אחריו
תם הזמר אין לך אבא
מי יודע אי ינוד
נומי דומי שתיים אנו 
המכאוב טורף בלב 
והומה, שורק הרוח 
קר לי, קר גם לך ביתי
אבל נומי, נומי, נומי
שיר הדמע הצורב
כך תשיר הפעם אמא
נומי דומי ילדתי
