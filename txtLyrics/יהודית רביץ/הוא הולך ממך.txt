מישהו אי שם
מכוון מיתר
באוויר מרעיד
צליל אחד נשבר
וצחוקים עולים
בבתי קפה
שם עוד צוהלים
כאן ליבך קופא
עוד דבריו עומדים
בחלל הדרך
שוב מהדהדים
הוא הולך ממך
לא בכיך המה
בדמעות חמות
לא יופייך הקר
צחוק הפעמון
מתגלגל לשווא
קול הענבלים
הוא הולך עכשיו
ויוצא מבלי
להפוך פניו
להגות את שמך
הוא יפרוש כנף
הוא הולך ממך
פה הופך לשם
אז במקום עכשיו
בחייך תם
פרק בחייו
עוד הכל כמו
לא קרה דבר
עוד מעט ושמו
ישמע לך זר
וכאב פושט
בחדרי לבך
את לבד כעת
הוא הולך ממך
לא עוד חזקה
ודמעות באות
וידך ריקה
וקצרה מאוד
לפסיעות ברחוב
מתעורר בך שוב
את יודעת טוב
כי הוא לא ישוב
אל השיר שלך
לא אל מיטתך
זה פשוט כל כך
הוא הולך ממך
יש עוד רגעים
מבקשים תשובה
יום שעשועים
יום לאהבה
להבין כיצד
התהפך על פיו
כל מה שאבד
אין מי שישיב
מה לקח איתו
מה נשאר אצלך
את רוצה אותו
הוא הולך ממך
מישהו אי שם
מכוון מיתר
באוויר מרעיד
צליל אחד נשבר
