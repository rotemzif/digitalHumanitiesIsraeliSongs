יצאתי לטייל עם הכלב
ליל קיץ בהיר וחם
בשדרה הפונה לטיילת
(הוא אוהב לעשות את זה שם)
כן אנחנו יוצאים ערב ערב
תמיד באותו המסלול
ולפתע באמצע הדרך
ראינו אתכם ממול
שם את גזע העץ הקבוע
הסופג את שלו בשתיקה
אל קולר בעליו רצוע
כלב זר במימיו השקה
נמתחו צווארים ושרשרת
רחרחו באויר חוטמים
ואיבה בשמחה לא מוסברת
התחלפה במטה קסמים
האו האו
האו דו יו דו
יו דו?
האו האו
האו דו יו דו
יו דו האו
ואני את שלך מלטפת
ומודדת אותך במבט
זו כלבה? היא ממש מאולפת
היא גזעית? גם שלי... כמעט
על ספסל בשדרה בו נשבה
שם הרוח נושב חרישי
זה פשוט בא להם מן הטבע
תן להם שירוצו חופשי
האו האו...
הסתכל מעלינו ירח
מסתבך שם בקצה הענף
זו עונה שכזו זה הריח
שמושך את האף בזנב
האו האו...
