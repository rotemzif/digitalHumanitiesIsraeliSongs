לכי אל הים
הוא  ייקח אותך רחוק
שתי בעינייך את הכחול העמוק 
חבקי את הרוח
היא מרחיקה לכת
היא תדע להגיד לך
לקום וללכת
חיפני את החול
בשתי ידייך
תרגישי את הזמן בין אצבעותייך
ואור השקיעה 
שעוזב עם השמש
מרמז על מחר
ואוסף את ליל אמש
ואולי תמצאי מזור לנפשך
מהמים והשמש, מהרוח והחול
אולי יתעורר אז דופק לבך
ותצאי במחול
לכי אל הים יחפה ממילים
הקשיבי בשקט לאדוות הגלים
והמלח שאט מתגבש על רגלך
זיכרונות צורבים שנשאת עם עצמך
ואולי תמצאי מזור לנפשך
מהמים והשמש, מהרוח והחול
אולי יתעורר אז דופק לבך
ותצאי במחול
וכל גל שמגיע 
ייקח ממך פיסה של עצב
ויפציע אור של חיוך על פנייך
ותלכי משם
