ארבע לפנות בוקר
אנ'לא נרדמת
לבד קשה לי ללכת לישון
ארבע לפנות בוקר
אני רוקמת
חלום ליל קיץ כיד הדמיון
אני לבד - כלום לא עוזר
אני כמעט על סף משבר
מתי אתה חוזר?
ארבע לפנות בוקר
התריס פתוח
חצי ירח מציץ בחלון
ארבע לפנות בוקר
ורק הרוח
עושה קולות וגלים בוילון
אתה כבר בטח לא זוכר
הלכת למקום אחר
מתי אתה חוזר?
הזמן עובר בעצלתיים
ושמש באה בשמיים
אני לבד, אבל בינתיים
איפה אתה? איפה אני?
ארבע לפנות בוקר
הדלקתי רדיו
זה רק הביא לי יותר דיכאון
ארבע לפנות בוקר
אני בבית
מה עוד נשאר לי מלבד זיכרון
אתה כבר בטח לא זוכר
אמרת שתחזור מהר
מתי אתה חוזר?
הזמן עובר בעצלתיים...
ארבע לפנות בוקר
אנ'לא נרדמת
לבד קשה לי ללכת לישון
ארבע לפנות בוקר
אני רוקמת
חלום ליל קיץ כיד הדמיון
אני לבד כלום לא עוזר
אם לא תבוא יבוא אחר
מתי אתה חוזר?
הזמן עובר בעצלתיים...
