שֵם, שנינו בני שֵם 
ואין אשם ולא אשם 
שם. 
שם, שנינו בני שם 
אני נושם, אתה נושם, שם. 
אתה אומר לבן אני אומר שחור 
אתה חושב פחדן אני חושב גיבור, 
שרוע על גבעה שוכב בתוך הבור - 
ואמא אדמה עייפה כבר מלבעור. 
שם, שנינו בני שם... 
נעים כמטרה - מי טוב ומי הרע 
בארץ הגזרה בארץ יש ברירה 
בעורֵק הכחול זועק אותו הדם 
העצב והשכול של שנינו, בנאדם. 
שם, שנינו בני שם... 
והמלה אויב 
והמלה אוהב 
קרובות עכשיו כל כך 
קרובות שזה כואב. 
שם, שנינו בני שם... 
אתה אומר לבן אני אומר שחור 
אתה חושב פחדן אני חושב גיבור, 
שרוע על גבעה שוכב בתוך הבור - 
ואמא אדמה עייפה כבר מלבעור 
שם.
