כשיבוא ילדי,
נרוץ אל ההרים
ונטפס יחדיו על כל צוקי הסלע -
רק שיבוא.
כשיבוא ילדי,
נרוץ אל ההרים,
אז כתר רקפות אניח על ראשו
ואת ביתו אבנה מן השירים,
מעט מקול צחוקו המתגלגל ידבק בקול הענבלים -
רק שיבוא.
רק שיבוא.
כשיבוא ילדי
נרוץ אל החופים
ונלקט את אחרונות קרני השמש -
רק שיבוא.
כשיבוא ילדי,
נרוץ אל החופים,
אז כתר עשב ים אניח על ראשו
ועריסה אבנה מן הצדפים
מעט מצבע שתי עיניו אטול ובמכחול
אוסיף עוד יופי אל הים -
רק שיבוא.
רק שיבוא.
כשיבוא ילדי
נרוץ אל ההרים
ולקט את אחרונות קרני השמש -
רק שיבוא.
