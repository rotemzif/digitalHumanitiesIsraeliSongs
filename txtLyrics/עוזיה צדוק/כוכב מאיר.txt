ביום בהיר פתאום שקעה השמש,           
חושך ויתמות עמוק בנפש,
עומד מולך רועד, כל כך לבד,
שמחת חיי, משוש ליבי אבד.
החדר ריק, כסא זועק מסבל,
ספרים שמרכינים ראשם באבל,
טוב לך עכשיו אני יודע,
אבל ליבי יוצא מגעגוע.
פזמון:
וכוכב קטן מאיר, 
מחייך באפילה
התעודד ילדי, אני צועד איתך
אחוז בידי, המשך בדרכי, 
אני עוד חי עמוק בתוך ליבך.
אני עוד חי בתוך ליבך ....
מרגיש עוד את ידך המלטפת
ורוח חכמתך המרחפת 
האורות כבים אל מול פניך 
לאן אלך, קשה לי בלעדיך 
ודמעותיי, יורדות שוטפות כמים 
טועה רואה מביט אל השמים 
עטוף אותי כאב אל בן קטן
נחם אותי ותן לי רק סימן
