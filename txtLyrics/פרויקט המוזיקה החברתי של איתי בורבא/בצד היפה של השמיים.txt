כשאור השחר כבר הגיע ועלה
הוא הדגיש תווי פניך וגילה
עוד יום בזרועותיך
עוד ניגון שבין שיריך
ואני פוסעת בין שביליך
השמש כה חמה ומלטפת
כששעת הצהריים מחייכת
נתיב כמיהה וכיסופים
מבט רחוק ימים יפים
את כל משאלותיי אתה מגשים
בצד היפה של השמים
שורה של מלאכים אוחזים ידיים
מביטים באדמה עוצרים הם נשימה
שאני אוהבת אותך
מגע של גוף אל גוף מחמם
כשהלילה כבר הגיע ודומם
בשתיקה אני טובעת
לא מבינה ולא יודעת
את ליבי אליך כאן שולחת
בצד היפה של השמים...  
כשבי אתה נוגע נחלים
שוצפים הם בעיני וגועשים
אני תוהה אני חוששת
אל ידיך מגששת
את אהבתי אני חושפת
בצד היפה של השמים...
