נומה בני, עצום את העיניים.
הו נומה, נומה יענקל'ה שלי.
הילד שצמחו לו השיניים
אינו נרדם בלי אי לו לי לו לי.
הילד שצמחו לו השיניים
ועוד מעט לחדר יתקבל,
הילד שילמד חומש ורש"י
עדיין פה בוכה ומילל.
הילד שילמד חומש ורש"י -
האבא מתלהב: יהיה גאון!
הילד שיגדל בחור בן חיל
אינו מניח רגע קט לישון.
הילד שיגדל בחור בן חיל
וחיל יעשה בעסקיו,
הילד שיהיה חתן עם תואר
עדיין פה מרטיב את מיכנסיו.
הו נומה, חתני שלי בינתים
אתה עושה צרות ולא נירדם.
אימך תזיל דמעות רבות כמים,
עד שתיגדל תהיה לבן אדם.
