אל מול השער הפתוח
גשם עז ניתך לאור היום
ואת נוסעת עם הרוח
שתוביל אותך לשום מקום
ואין בך רגש ולא פחד
רק טינה וצער כה עמוק
ואם אולי היית סולחת
עוד היינו מגיעים רחוק.
אבודה את בלעדי
אל תלכי זה לא כדאי
אבודה את בלעדי
אם תצאי לי מחיי
עוד תשובי ואותי לא תמצאי.
שנים יפות אינך זוכרת
הדרכים האירו לך פנים
עכשיו דרכך אינה מוכרת
והרחובות שם סואנים
ואם אי פעם כשטעיתי
לא תמיד ידעתי לאהוב
אבל אותך  תמיד רציתי
רק איתך אישה היה לי טוב.
אבודה את בלעדי...
