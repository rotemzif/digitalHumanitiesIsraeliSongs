תחת תכול השמיים
מול חופי הימים
שתי רגלים במים
וגלים מפכים
ממרומי הגלבוע
לרגלי התבור
חצבים פורחים
וציפורים אין ספור.
מול חופי הכנרת
צל הרי הרמה
חקלאי וצנרת
שיבולי הקמה
אם שולחת בניה
על הארץ לשמור
חצבים פורחים
וציפורים אין ספור.
מול הכפר הירוק
בין עצים וגדרות
על אדמות הטרשים
מחפשים שורשים.
את נותנת לי כח
את נותנת לי אור
את הדרך לשכוח
להמשיך ולזכור.
שדה קוצים ושלכת
וצילו של האור
חצבים פורחים
וציפורים אין ספור.
