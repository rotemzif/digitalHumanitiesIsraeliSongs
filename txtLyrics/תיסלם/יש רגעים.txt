יש רגעים בהם אדם שוכח
לאיזה צד של החיים חולפים ימיו,
מיטב שנותיו היו כגן פורח
כערפילים של בוקר נמוגו תקוותיו.
חומה שחורה כמו הר גרניט ניצבת,
על פרשת דרכים שאין לה סוף
צינת הליל להלך כבר אורבת
ישנן ספינות שלא תגענה אל החוף.
עצוב מבט בלילה קפוץ שפתיים.
באגרופים קמוצים פועם הלב
אשר היה חופשי בלי נחושתיים.
הלב פועם אתה מעבר לכאב.
הלב פועם אתה מעבר לכאב.
רוח לחה עיתים עד מנשבת,
החוף קרוב אך הוא מתרחק -
כמו קול קורא לאוזן לא קשבת
כמו רגעים בהם זמן אכזרי דוחק.
לאיזה צד של החיים חולפים ימיך -
זאת לא תדע - ורק בכאב תוכל למנות
אחד אחד את כל חלומותיך,
שבליבך עוגנים כמו ספינות בנמל.
שבליבך עוגנים כמו ספינות בנמל.
וכאשר משם יפליגו אל הדרך
אחד אחד ירחיקו ללב ים.
תחוש בדידות וריקנות כמו הלך -
שפיו נפער אבל קולו נדם.
יש רגעים בהם אדם שוכח
לאיזה חוף של החיים שטים ימיו,
ולילותיו ברוכים כמו אורח
שתרמילו מכיל רק את חלומותיו.
שתרמילו מכיל רק את חלומותיו.
