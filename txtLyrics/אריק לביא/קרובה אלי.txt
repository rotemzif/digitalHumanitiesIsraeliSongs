ירח שם מעל עירי הלבנה 
צובע גגותיה בכחול 
ורוח ים מלוחה בשיער ראשך נשבה 
ואת קרובה אלי כמו ים לחול 
קירות בתי החוף פצועים מרוח ים 
עירי המתקלפת עירומה 
ידייך הקרות בתוך חיקי החם 
בודדת הטיילת כיתומה 
בניתי לך פה בית אחרון לבן 
ניצב על דיונות חול קורן זהב 
מעל האופק התחצף ענן קטן 
צחקנו כי ידענו שנאהב 
עלה היום ועוד אני אוהב אותך 
ורוח בוקר בשערך נשבה 
לחשתי לך מילים, מילים טובות כל כך 
ואת ענית עירנו הלבנה 
קירות בתי החוף פצועים מרוח ים 
טיילת מחכה ליום שרב 
ענן חצוף באופק מתנפח סתם 
צחקנו כי ידענו שנאהב
