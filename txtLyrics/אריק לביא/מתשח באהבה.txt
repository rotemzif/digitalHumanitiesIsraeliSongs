אני עובר עכשיו בארץ רחבה, 
רובץ בכל סיני, רוחץ במי ירדן 
אני מביא לך את תש"ח באהבה - 
מזה תביני עד כמה אני זקן. 
אני מביא לך את תש"ח באהבה 
את שלל המלחמות את פרח נעורי
את חברי שנשארו על הגבעה 
ואת עצמי שבמקרה נשארתי חי. 
אני מביא לך את תש"ח באהבה 
אני לוקח את ידך הקטנטנה 
פוסע בין מוקשים בין אלף סיפורי, 
מאה שנים תמימות ארכה אותה שנה 
עד שמצאתי את ראשך בין זרועותי. 
לאט לאט אני מהגבעה יורד 
הם בשורה אחרי, ראשון ואחרון, 
הם רטובים פתאום מגשם היורה, 
או שמא, שמא מדמעות ויזכרון. 
אני מביא לך את תש"ח באהבה. 
בין המקומות והשמות ראשי אבד 
לא פעם ביניהם אתעה כמו נוכרי 
אני מביא לך את תש"ח באהבה 
ומבק'ש שתזכרי, שתזכרי! 
חכי חכי לי ילדתי בין השירים 
הנה על הגבעה קוראים את היזכור- 
רק תנו לי רגע, אל רעי, אל הגברים, 
ואת חכי לי, "חכי לי ואחזור"- 
אני מביא לך את תש"ח באהבה.
