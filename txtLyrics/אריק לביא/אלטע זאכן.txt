אלטע זאכן! 
אלטע זאכן! 
אני סוחר בחפצים משומשים 
אני קונה גם רהיטים ומלבושים 
שמלות מחשוף ומעילים המונחים בנפתלין 
וכלי מטבח מפויחים וישישים 
גם חפצים הולכים בדרך כל בשר 
אם לא היום, אני אקנה אותם מחר 
אלטע זאכן! 
אני קונה את העבר 
כל שנסדק או שנשחק או שנשבר 
הזמן אוכל ללא הבדל 
גם באריג וגם בעץ ובברזל 
אני סוחר כאן באתמול 
אני קונה וגם מוכר אותו בזול 
אני קונה גם חפצים מיושנים 
שעצבנו אתכם יותר מדי שנים 
כמו המראה הארורה אשר אף פעם לא שיקרה 
את האמת, גבירתי, אמרה לך בפנים 
זו הזדמנות להיפרד כמו ידידים 
ממפתחות אותה דירה ברחוב צדדי 
אלטע זאכן! 
אני קונה את העבר... 
מכרי לי את החלונות הישנים 
שעל ידם, גברתי, חיכית, חיכית שנים 
הוא לא יבוא, אל תחכי 
החלונות, הם כבר סדוקים 
האם ליבך, גברתי, גם הוא סדוק בפנים 
אני מוכן לקנות בזול כל שבר כלי 
מחוץ ללב שבור, זאת יש לי משלי 
אלטע זאכן! 
אני קונה את העבר... 
אלטע זאכן! 
אלטע זאכן!
