הו יופייך, תמיד איתך אלך 
כל ימי וחיי. 
על גבי שביל עפר 
שביל עפר של העבר 
בין כפר ברוך לכפר יהושע 
בלילות בהירים 
בין אלפי כוכבים 
שוב חזרתי לכפר 
על גבעות שיך אברק 
במורדות חרתיה 
שם רכב אלכסנדר זייד 
ונשא בליבו את העמק כולו 
הוא שמר עליו כמו עד 
הו יופייך, תמיד איתך אלך 
כל ימי וחיי. 
לו רק ניתן לי אז הייתי חוזר בחזרה 
לו רק ניתן לי אז הייתי מתחיל מהתחלה 
יחף לנוע לנדוד סתם בדרכים 
להירדם על התבור בין הסלעים 
לחיות על זמר, על מים ועל פת 
ובקול גדול לצעוק לי לא אכפת 
הו יופייך, תמיד איתך אלך 
כל ימי וחיי. 
על פסים חלודים, קטרים לא נוסעים 
בין כפר ברוך לכפר יהושע 
בא קטר שם יילל בשדות עמק יזרעאל 
פעמיים כל יום בשבוע 
על פסגת הכרמל, שוב יורד ערב ליל 
עדרים שבים אל הכפר 
והיום שוב דועך ואני עוד הולך 
על שביל העפר של העבר 
הו יופייך, תמיד איתך אלך 
כל ימי וחיי. 
לו רק ניתן אז הייתי חוזר בחזרה... 
הו יופייך, תמיד איתך אלך 
כל ימי וחיי.
