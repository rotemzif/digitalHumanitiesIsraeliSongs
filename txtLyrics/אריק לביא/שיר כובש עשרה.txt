אני לא דוד, אני לא סבא ולא אבא 
אני שלושתם ומשהו יותר 
בעוד דקות ספורות כשאגע בך 
יהיה לבך שייך לדור אחר 
אמנם אימך למדה איתי בבית הספר 
ואם אביך שירתתי בצבא 
אבל מול בלוריתי המתכספת 
זוהי עובדה בכלל לא חשובה 
אני כובש-עשרה 
של בנות טיפש-עשרה 
זה מתרחש-עשרה 
אצלי עשרים שנה 
זה יתרחש-עשרה 
גם עוד חמש-עשרה 
איני חושש-עשרה 
מהזקנה 
אל תירתעי מההבדל שבין שנותינו 
נסי לחשוב עלי כעל מורך 
כל השנים שמפרידות בינינו 
יפרידו גם בינך לחברך 
לך כבר נמאס מזמן כשאימך כועסת 
וכשאביך רוטן בערבים 
אבל כשאת אל דירתי נכנסת 
את נערה ללא קרובים על עקבים 
אני כובש-עשרה... 
אני אאמץ אותך ללא משרד הסעד 
את תתבגרי אצלי בלי תעודת בגרות 
שכר הלימוד שלך יהיה רק רעד 
אותו אני אגבה ממך באבירות 
לכן כשתשמעי אותי קורא לך 
עזבי את נערך המשעמם 
תמיד רצוי בתי שזה יקרה לך 
עם איש בוגר ממך בדור שלם 
אני כובש-עשרה...
