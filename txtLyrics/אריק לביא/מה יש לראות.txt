מה יש לראות 
הן מכאן עד גבול האופק 
המבט משוטט 
מחפש דבר לראות שם 
לאיטו הנחש 
מתחבר עם חור ואבן 
מנסה להסתיר 
את גופו עד בוא הערב 
בשמים ציפור 
מחפשת מקום לנוח 
אין לה מסתור 
אין לה אבן אחת לנוח 
שם לאיטו 
הולך אדם בדרך 
ינסה להקים את ביתו 
מה יש לבנות 
על גבעות ללא צל אורן 
האבק מתהולל 
מאיים לכסות הכל 
צוחקת השמש 
משולי הרקיע 
בצחוק של אדון 
מאיים ומרתיע 
בשמים ציפור 
פוצעת צבעי רקיע 
חם לה בחום 
אין לה ענן לנוח 
שם לאיטו 
שם הולך אדם בדרך 
ודורך על שולי חלומו 
והרוח כמטורפת 
שוב מכה 
והאבן מטרטרת 
אך שקטה 
בית לבנות 
במדבר הזה פינה לחיות 
שיש בה מסתור 
מפני אש ומפני רוח 
ובכל הכוחות 
המדבר הזה חייב לדעת 
או להבין לפחות 
בשמים ציפור 
עייפה היא דואה 
בחיק האבן נחש 
בחיק המדבר 
אדם הולך לאיטו 
אדם נמלט משמש 
והשמש מסתכלת רק לו 
איך אפשר 
לצבוע את השמש 
איך אפשר 
איך אפשר בכלל לחלום 
איך אפשר 
לראות מחר ואמש 
איך אפשר 
איך אפשר בכלל לחלום
