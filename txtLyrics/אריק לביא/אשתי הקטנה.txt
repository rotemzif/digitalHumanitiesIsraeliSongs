הדליקי הנרות אשתי הקטנה 
נרות שבת קודש 
הבאתי לך היום אשתי הקטנה 
שש מאות שמונים ש"ח לחודש 
נשב אל השולחן אשתי הקטנה 
אני אל מקומי הקבוע 
ידוע לי הכל אשתי הקטנה 
הכסף לא מספיק לשבוע 
אני עובד במפעל משבע עד חמש 
מקבל ת'תלוש ממש מתבייש 
אנחנו ארבע נפשות במשפחה 
בן אחד אחרי, אני ועוד ילדה קטנה 
יש הרבה אנשים בעולם 
אבל לא כולם בני אדם 
יש הרבה אנשים בעולם 
אבל לא כולם בני אדם 
ואם יבוא היום אשתי הקטנה 
ושוב נשב בטנק 
בעורף יפרחו לנו אשתי הקטנה 
המינוסים בבנקים 
אנחנו עם עתיק אשתי הקטנה 
עם ציונות מתחדשת 
זה לא משלם לנו אשתי הקטנה 
ת'משכנתא המרוששת 
והמיליונרים אף פעם לא עושים טעות 
הם לוקחים את החיים כל כך בקלות 
הם עם בנק ישראל כרתו את הברית 
ואת ואני משלמים את הריבית 
יש הרבה אנשים בעולם... 
סלחי לי היום אשתי הקטנה 
על כל מה שלך לא נתתי 
אני עוד זוכר אשתי הקטנה 
כל מה שלך הבטחתי 
יש אנשים אשתי הקטנה 
שלהם הכל ידוע 
אבל את ואני אשתי הקטנה 
שואלים כל היום מדוע 
והמיליונרים אף פעם לא עושים טעות 
הם לוקחים את החיים כל כך בקלות 
מנהל הבנק יוצא לגמלאות 
ואיתו יוצאות כמה קופות 
יש הרבה אנשים בעולם... 
הגישי לשולחן אשתי הקטנה 
הגישי לכולנו 
אולי יבוא עוד יום אשתי הקטנה 
ויזכרו גם בנו 
אנחנו עם עתיק אשתי הקטנה 
עם ציונות מתפתחת 
אבל את ואני אשתי הקטנה 
לא יושבים קרוב לצלחת 
אני עובד במפעל משבע עד חמש 
מקבל ת'תלוש ממש מתבייש 
אנחנו ארבע נפשות במשפחה 
בן אחד אחרי, אני ועוד ילדה קטנה 
יש הרבה אנשים בעולם...
