מנעורי ידעו 
בעולם כולו 
מה שכן זה כן 
מה שלא זה לא 
איך כיום הכל 
מהופך עלי 
לא זה כמו כמעט 
כן זה כמו אולי 
לפעמים אני בטוח כבר ששום דבר היום כבר לא בטוח 
ומסיק מזה שכל המסקנות המסכנות נשא הרוח 
בראשי ישנם חוקים שבנעורי אני למדתי לשבח 
יש חוקים שאני זוכר ועכשיו אני בהם כבר לא בוטח 
זאת חידתיות 
כיצד עלי לחנוך לבני יורש העצר? 
מי יאמר לי למשל 
מה יש לאמר לו 
מה לאמר על דרך גבר 
בין השאר 
האומר לו שינהג בדרך ארץ בנשיו 
אבל יאהב את פילגשיו 
האומר לו אין הבדל כך או אחרת 
ומוטב לך בכלל כבר בלי שום גברת 
העצה הזו הרי פסולה מראש היא 
כי אני עצמי מאמין בה רק בקושי 
כשמלך אבי המלך הוא ידע היטב כל מה שהוא יודע 
והוא לא היה אוהב להסתכל משני צידיו של המטבע 
העלי להיות כמוהו כה חזק וכל כל בלתי מתנועע 
או אולי מוטב לשאול אולי אני באמת איני יודע 
מי יאמר לי מה יתנו בני בריתנו 
האין לי די באויבי ובידידי 
ואם בני בריתנו על הגבול יגנו 
האם לא יגנו קצת יותר מדי 
מי יודע מה נסתר בלב הרע 
רק כבדהו וחשדהו למפרע 
אך מצד שני אם לא נסמוך על רע 
מה נותר לנו דגים ובני צפרדע 
לפעמים אני בטוח כבר ששום דבר היום כבר לא בטוח 
ומסיק מזה שכל המסקנות המסכנות נשא הרוח 
אבל לא ברור לי איך אדם לוחם תמיד באומץ ובחיל 
על אותם דברים עצמם אשר גם הוא בהם אינו בטוח כלל 
אוהו, נדמה שהעולם הוא מטורף 
אה, אך הטירוף הזה הוא מזויף 
אך אם כך או כך עלי 
להגביר מעללי 
כי המלך את הממלכה יוביל הוא 
כי אב הוא לילדיו 
ובעל לנשיו 
אטסטרה, אטסטרה וכו' 
ואם בודהה יברכני לשלום 
אעשה את חובתי כל יום ויום 
ובכל יום אליו אשוב ואתחנן 
כי ביום מחר את ברכתו יתן 
אבל, זאת חידתיות
