אני שובר ת'ראש
לא יודע מה לעשות
ושחור לי בעיניים
ואני אובד עצות.
ונוסע לרחוב הרצל
ורואה את המחירים
ונופל מן הרגליים
ופוגש זוג תיירים.
ושותה איתם כוס סודה
ואומר אי לאב יו סו
ומצלצל לי באוזניים
ושומע את גזוז.
ותופס נהג נורמלי
ואומר לו סע מהר
המחירים כבר בשמיים
ואני כבר מאחר.
ואומר כל הכבוד
והוא שואל איזה כבוד יש
ואני לוחש בסוד
אני לא גומר ת'חודש.
לא גומר ת'חודש, לא גומר
לא גומר ת'חודש, לא גומר
לא, לא, לא גומר ת'חודש.
מכרתי את הכל
ונכנסתי לחובות
ואישתי ברמתיים
ואבי בבית אבות.
ונכנסתי במכמורת
לשותפות על המזנון
וברחה לי העוזרת
עם הולנדי מלבנון.
ושכן תפס לו קריזה
החתול שלו נשרף
וקניתי טלוויזיה
ואני באוברדראפט.
וקניתי מניות
בחברת יצוא כלי קודש
למה לא נותנים לחיות
אני לא גומר ת'חודש.
לא גומר ת'חודש, לא גומר...
גמרתי עם יעל
והתחלתי עם תמר
ושורפות לי השפתיים
והצ'ק שלי חזר.
וסיפרתי לשושנה
ששכחתי כבר את שוש
ונשארתי עם אילנה
שנינו יחד ראש בראש.
עם שושנה וציונה
כבר נסעתי לאילת
וקיבלתי מסימונה
רבע עוף ובלי סלט.
ומצאתי לי בחווה
ידידים וניחומים
וגמרתי עם זהבה
אהבה בתשלומים.
תענוג פשוט לראות
חתיכות כאן למאות יש
אבל אין לי כח עוד
אני לא גומר ת'חודש.
לא גומר ת'חודש, לא גומר...
