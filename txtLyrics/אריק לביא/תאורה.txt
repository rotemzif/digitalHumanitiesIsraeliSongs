וכך אתה יוצא לרחוב 
העיר שהיא תמיד עירך, 
לראות דברים שאין בהם 
אף שמץ של חידוש 
וכך אתה עובר ברחוב, 
על פני בתים וחנויות, 
על פני פנים וחיוכים 
וקבצנים זקנים 
וכל פרצוף מזכיר לך 
ראית כבר, ראית כבר! 
והקולות אומרים לך: 
שמעת גם אתמול 
אבל פתאום בקצה הרחוב 
עומד פנס אחד כחול 
אשר עמד כאן גם אתמול 
והוא עומד פתאום 
ואין לדעת מה קרה, 
ואין פירוש לאור כחול 
ואין פירוש לחלונות 
בבית הסמוך 
אבל לערב כנף-יונה 
והיא סוככת על העיר, 
על חלונות וחיוכים 
וקבצנים זקנים 
וכך אתה יוצא לרחוב...
