אני אשיר לך שיר על דברים שלא אמרתי לך
על מה שלא העזתי להוציא מפי
אני אשיר לך שיר על מה שלא סיפרתי לך
מן מנגינה פרטית שיר רק לך ולי
ואת שוב תעברי לך יפה ומרקדת
ושוב תלכי לך סתם לקנות זוג עגילים
אני אהיה עגיל בתנוך אוזנך הלילה
לשמור על זיו פנייך ילדה כמו על לבבי
אני אשיר לך...
אני אפול לך כמו צמה אל המותנים
אני אהיה שבוי לך ואת לי מבצרי
אצבע לך בכחול את רוב ריסי עינייך
אני אוהב אותך ילדה יותר מאשר אותי
אני אשיר לך שיר...
אני אצא אלייך כמו טיל אל הירח
אני אהיה ספינה לך ואת קול השלום
אלייך אתגלגל כמו גל לבן ברוח
אפול לי לרגלייך ילדה ואתיבש מחום
אני אשיר לך שיר...
ואם את לא תקשיבי לי ולא תבואי לרגע
את קושי מכאובי רק קצת לי לרכך
אצא לי מאוזנך עגיל קטן ברוח
אתקע עצמי סתם כך ילדה באמצע לבבך
אני אשיר לך שיר...
