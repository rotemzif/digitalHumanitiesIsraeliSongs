זאב המים לו שיניים
לו שיניים שני טורים
ולמקי סכינאי
יש סכין במסתרים
זאב המים דג טורף לו
דם מציף את הנהר
אצל מקי סכינאי
לא תכירו שום דבר
בירקרק מימי התמזה
ערב ערב צף גוף מת
אין זה דבר, אל כולרה
זה סתם מקי משוטט
על החוף ביום של תכלת
מת שרוע - אללי
וברנש הולך סתם ככה
שמו הוא מקי סכינאי
נעלמו עקבות שמיל מאייר
ועוד כמה עקבות
צרור כספם הוא אצל מקי
אבל מי יוכיח זאת?
ומצאו את ג'ני טובלה
וסכין לה בחזה
ובחוף הולך לו מקי
לא יודע כלום מזה
ושריפה גדולה בסוהו
ונספו שם זקן וטף
ורק מקי לא יודע
מה נשרף ומי נשרף
אלמנה בלתי בוגרת
ואת שמה אין איש מכיר
מקיצה ונאנסת
מקי, מקי, מה היה המחיר?
זאב המים לו שיניים
לו שיניים שני טורים
ולמקי סכינאי
יש סכין במסתרים
ולמקי סכינאי
יש סכין במסתרים
