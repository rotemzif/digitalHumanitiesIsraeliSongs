גיורא בני הקט, אני פה במחסה
ויריות ירעימו מכל עבר,
בבית רק אתה עכשיו הגבר,
דאג לאמא, בני, כמו שאני עושה,
ממש כמו שאני עושה
עזור לה בני בכל, אתה גדול כזה,
הכנס את העציץ בלילה פנימה,
ואל תשאיר את הבגדים לאימא,
על דופן הכיסא, כמו שאני עושה,
ממש כמו שאני עושה.
עזור לה גם לשטוף צלחת ומכסה
ולהזיז את הספה אחורה,
ונשיקות חמות תן לה גיורא,
אתה יודע איך, כמו שאני עושה,
ממש כמו שאני עושה.
ובכן, גיורא בני, אני פה במחסה
ויריות ירעימו מכל עבר,
בבית רק אתה עכשיו הגבר,
דאג לאימא, בני, כמו שאני עושה,
ממש כמו שאני עושה.
