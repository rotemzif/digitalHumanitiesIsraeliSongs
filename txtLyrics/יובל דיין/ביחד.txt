בזמן האחרון אתה הולך קצת לאיבוד 
כדי למצוא שוב את הדרך, ביחד ולחוד 
וזה בסדר אני כאן אם תיתן לי רק לגעת 
להקשיב זה כישרון של מעטים אני יודעת 
אז תיתן לעצמך לאבד את הכוחות 
גם גיבורים בלילה חוזרים אל השמיכות 
אני שומרת בשבילך רגעים קטנים של אור 
ומכירה אותך יותר טוב מעצמי 
אתה תחזור 
אז בוא נשתוק ביחד, נשב עכשיו קרוב 
אנ'לא טובה בלדבר אני יודעת לאהוב 
עד עכשיו נתת, תלמד גם איך לקחת 
אני רואה כבר איזו דלת, בוא נצא מזה ביחד 
עכשיו אתה מביט בי והגב שלך רועד 
זה בסדר קצת לבכות, זה בסדר לפחד 
אם תיתן לי את היד לרגע אמיתי 
אני נשארת כאן איתך כמו שנשארת שם איתי
