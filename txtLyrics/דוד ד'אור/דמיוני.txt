דמיוני יקח אותי
למקום שאין בו גבול
שם החופש אמיתי
והאושר לא כבול
וכמו יזכיר לי רק לכמה רגעים
שבתוכי עוד חי הילד התמים
אשר פוקח שתי עינים מאירות
רוצה לראות, רוצה לראות
שמחתי תקח אותי
למקום חם ומוכר
שם ידעתי איך לצחוק
צחוק עליז ומאושר
וכמו נמוגו רק לכמה רגעים
הכאבים שהצטברו עם השנים
נאחז ידים בעינים עצומות
פשוט להיות, פשוט להיות
כאבי יקח אותי
אל הארץ הקשה
אל מראות אשר הטביעו 
חותמם בכל תחושה
והמציאות אשר טופחת בפנים
וממחישה עד כמה קל לקטול חיים
ואיך למרות הנסיון והשנים
לא משתנים, לא מבינים
