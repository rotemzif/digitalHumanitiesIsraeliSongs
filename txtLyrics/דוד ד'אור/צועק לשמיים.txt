מילים עוברות בינינו
חושפות דברים שלא רצינו לגלות
מה שנשאר בינינו
חבוי מאחורי מסך של שאלות
רצית כל כך לדעת את הכל
רציתי לספר לך אבל לא יכול
וכשסגרת אלי מבט ונעלמת
אני נשארתי פה כאילו לא הלכת
שתיקות נופלות בינינו
חומות אשר נבנו מתוך ההריסות
חוסמות בנשמתינו
את התגשמות החלומות והתשוקות
וכמה את נוחה להיעלב
ואיך הכל נראה אחרת כשכואב
מהמרחק הזה שבו אני כותב
נראה הרבה יותר פשוט להתקרב
אני צועק לשמיים
אני צועק בדממה
אני כצל בעינייך
שנעצמו בהשלמה
אני צועק לשמיים
אני צועק אהבה
אני כצל בעינייך
שנעצמו בגאווה.
