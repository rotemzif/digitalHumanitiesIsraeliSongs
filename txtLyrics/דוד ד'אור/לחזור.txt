הנה אותם הרחובות
שביל העפר בין השדות
פוסע שוב בדרך שהיתה דרכי
החורף בא קצת מאוחר
שלולית של גשם בכיכר
לנשימה יש טעם של אוויר נקי
קולות שירה כה מוכרים
וחלונות מצויירים 
בבית הכנסת הישן שבפינה
אותה שכונה
אוהב אותך אומר בלחישה
אוהב אותך האם את מרגישה
את כל האהבה שבתוכי
רוצה לצעוק בכל כוחי
אוהב אותך
ילדה כמו בשירים
כמו גשר על פני מים סוערים
את בשבילי האור שמבפנים
זה לא פשוט עכשיו לחזור
נדמה שכבר חלפו שנות אור
איך השתנתה הדרך שהיתה דרכי
גם זיכרון רחוק וטוב
יכול במתיקות לכאוב
אותו הבית הרחוב 
איפה אני
עכשיו נהיה מעט קריר
פנס צהוב אותך מאיר
יושבת על ספסל ישן בתחנה
ילדה קטנה
אוהב אותך אומר בלחישה 
אוהב אותך האם את מרגישה
את כל האהבה שבתוכי 
רוצה לצעוק בכל כוחי
אוהב אותך ילדה כמו בשירים
כמו גשר על פני מים סוערים
את בשבילי האור שמבפנים.
