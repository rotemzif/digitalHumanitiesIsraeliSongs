שוב ברחובות, מתפשט הקור 
ובמדרגות את מכבה ת'אור 
ולאט עולה, נכנסת אל חדרך 
סוגרת ת'תריסים, פותחת את ליבך. 
הדמעות חונקות, את במבוכה 
הוא לא ישאל אותך, למה את בוכה 
משחזרת שוב את מה שהיה 
לא רוצה לחזור, על החוויה. 
מה יהיה עכשיו כשיהיה לך קר 
לצלצל אליו זה בטח מיותר 
והזמן עומד, שבועות עוברים 
לא כל כך מהר יוצאים ממשברים. 
הוא קרוב עכשיו ורחוק ממך 
הוא בטח לא יזכור אפילו מה הוא שמך 
והלב שלך שבור שם במיטה 
מתי תפסיקי כבר לאבד שליטה. 
למה עכשיו להשפיל את נפשך 
הרי את יודעת מה לקח ממך 
השמיים שלך נפלו על תהום 
אם זאת אהבה, אז אין לו מקום. 
שוב ברחובות נשמעת מבוכה 
ובמדרגות האור מזמן כבה 
כל אופנוע עובר, מקפיץ אותך לחלון 
עכשיו מאוחר צריך ללכת לישון
