שרת על הילד 
שניפץ חומות 
עברת את הדרך 
רק כדי לראות 
שרת אל ירח 
שגרם לך לבכות 
כשהילד שוב נרדם 
עייף מן הדמעות. 
שרת על הים 
שאסף אותך אליו 
כשגופך שלך נסחף 
תובע בין גליו. 
אך עוד לא שרת 
לא שרת את השיר האחרון שלך 
שרת את הרגש 
שלקח אותך 
שרת אל הגבר 
שנלקח ממך 
חלמת עוד חלום 
וניסית להגשים 
העיניים הקשות 
הגברים והנשים 
שרת על בדידות 
שהרסה כדי לבנות 
שרת על העצב 
שממשיך איתך לחיות 
אך עוד לא שרת 
לא שרת את השיר האחרון שלך 
שרת אל המוות 
שהעיר את לילותיך 
וקרא לך לבוא 
כשהמשכת בחייך.
