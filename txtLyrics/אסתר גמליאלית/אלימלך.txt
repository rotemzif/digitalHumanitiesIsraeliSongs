הנה הוא אלימלך,
הוא בנוה צדק מלך,
עובר הוא ברחובות,
שובר הוא לבבות!
כמו ברבור הולך הוא,
על הציבור מולך הוא,
קסקט לו על עיניו
ומסטיק בשיניו!
יא אני גאה,
בין בנות מאה
בי בחר לו לרע!
התגאי מרים,
יש לך אושר ים!
זה 'לימלך, זה לא סתם!
אלימלך,
בנוה צדק מלך!
אלימלך,
ואני בת מלך
ואתה מלכי,
פה בנוה צדקי!
אלימלך,
כך נלכה שנינו,
אלימלך,
בנוה צדקנו,
כי אתה מלכי
פה בנוה צדקי!
ליבי יצא וילך
אליך, אלימלך!
אך נוה צדק סח:
רק משחק הוא בך.
לשוא לבך דופק כך,
מדוע אשחק בך?
בשביל משחק לי יש
בנדורה ושש בש!
לי גם לא אכפת,
אם לרגע קט,
תשחק גם בי מעט!
זה משחק שני,
ובזה, עיני,
אלימלך רציני!
אלימלך...
כך בטיילנו יחד
יש בנוה צדק פחד!
וגם לבי רועד
שמח ופוחד!
מרים, כל נוה צדק
רועד אולי בצדק!
אבל רק את, מרים,
רועדת לחינם!
כל הרחוב עם ליל,
בנו מסתכל
אלימלך מטייל!
ואומרים כולם,
יש אשרך, מרים!
זה 'לימלך! זה לא סתם!
אלימלך...
