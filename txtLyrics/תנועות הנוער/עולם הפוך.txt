בקיץ קר, בחורף חם
שועל טיפש, חמור חכם.
עיוור מביט, חרש מקשיב
עתיקה היא תל אביב.
לחלב מראה שחור
מנעים זמירות עורב צחור
צמחוני אוכל נקניק
תפילין מניח בולשוויק
לדבר עברית אסור,
אנטיוכוס צדיק גמור.
אחשורוש השתמש ברדיו
בפורים אומרים: חד-גדיו.
פרופסור איינשטיין חסר דיעה,
בשופר תוקעה צפרדע,
אמיצה היא הארנבת,
בגולה נעים לשבת.
המן עושה אך טוב וחסד
תחרות ספורט בבית הכנסת
באלסקה יש חמסין
תורה לומדים בארץ סין.
דגים שטים על העצים
החתול מטיל ביצים
כל תלמיד אוהב שיעור
וזה לא שיר כי אם סיפור.
צ'רלסטון רוקד הפיל
באמריקה אין אוטומוביל
אין גזוז בתל אביב
הכל אמת ויציב. 
