בואי ותני לי חזק את היד
ונצא למסע מיסתורי ונחמד
נחבק את הדובי נצייר עננים
ניקח רובה ונלחם כמו גדולים
ובלילה, נלך ביחד לישון
את תהיי הגברת ואני האדון
בצהרי היום הכל צבוע אדום
ואין קץ לילדות שחלפה כך פתאום
בצהרי היום הכל חוזר כמו חלום
רגעים ושעות שקפאו במקום
בצהרי היום
בואי נשחק את אותו המשחק
זה שהזמן כיסה באבק
נחבק את הדובי ואת תתביישי
תגידי לי עוד וכל כך תתרגשי
ובלילה נלך ביחד לישון
את תהיי הילדה ואני הילדון
בצהרי היום...
