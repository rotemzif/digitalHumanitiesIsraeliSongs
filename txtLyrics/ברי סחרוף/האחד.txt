כוס חלב עם משהו מתוק בצד 
הנעליים מלאות בחול 
יד גדולה עוטפת יד קטנה 
מבט בעיניים שרואות הכול 
מחזיק מקל דוחף גלגל ברחובות 
ביום יפה הייתי רץ שעות 
ואין תמונה רק נקודות מחוברות 
לזמן אחר שכולו רק התחלות 
עצים בתוך הבית בין העצים גינה 
ומי שמסתתר שם תופס אחד ועוד אחד 
נשאב מבלי לדעת מילה ועוד מילה 
אני מאבד שוב את האחד 
יש מקום מתוך פחות ועוד פחות 
לילה טוב ירח לילה טוב 
שוב שותה משורשים של זיכרון 
ו"אל תלכי מכאן" עולה ראשון 
עצים בתוך הבית בין העצים גינה 
ומי שמסתתר שם תופס אחד ועוד אחד 
נשאב מבלי לדעת מילה ועוד מילה 
אני מחפש שוב את האחד
