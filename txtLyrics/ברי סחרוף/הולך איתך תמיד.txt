שמשון משתגע
דופק את הראש בתוך הקיר
שמשון כבר יודע
שאי אפשר יותר להסתיר
גיבור גדול היית
חייל בסיירת אלוהים
וממה ששם עשית
לא עוזב, הולך איתך תמיד
הולך איתך תמיד
שמשון לא שוכח
בלילה הוא צועק "זה לא אני"
שמשון מתקלח
מנסה להיות נקי נקי נקי
להיפטר מהריח
מה בכלל יכולת להבין
לאן שאתה בורח
האקדח, הולך איתך תמיד
הולך איתך תמיד
שמשון מתפרע
לוקחים אותו לבית חולים
שמשון רק ביצע
את מה שאמר לו אלוהים
שמשון הגיבור
בסוף אתה תמות עם הפלישתים
ת' לא יכול לעצור
והאקדח, הולך איתך תמיד
הולך איתך תמיד
