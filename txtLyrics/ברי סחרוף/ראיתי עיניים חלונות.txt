ראיתי אצלך עיניים חלונות
לעולם מלא אהבה
וקול שהלך תמיד על בהונות
ושתל זרעים של שלווה
ברגעים קשים את פרשת לי כנף
והיית לי אחות ושרף 
את היית המלאך שאותי עטף
לשמור עליי מכל רע
הישארי יונתי, הישארי
אל תלכי נסיכה
כי כל עוד את נמצאת לצידי
אני מרגיש ממלכה
את היית בשבילי סיפור אגדה
שקופה ויפה כחלום
את פתרת לי בחום כמעט כל חידה 
שנתקלתי בה עד היום
איך אותי את הקסמת בחיוך, במילה
את זורמת אצלי בכל וריד 
את היית בשבילי סידור התפילה
החבר המסור, הידיד
הישארי יונתי, הישארי
אל תלכי נסיכה
כי כל עוד את נמצאת לצידי
אני מרגיש ממלכה
בלילות לבנים את ישבת והקשבת
לכל צער קל ומכאוב
ברגעי חרדה את נפשי את ליטפת
עד ששד הכאב יחלוף
כוכבים ידעכו והשמש תזרח
אך לבי לעולם יזכור
איך מאז אותו יום שפגשתי אותך
ראיתי פתאום את האור
הישארי יונתי, הישארי
אל תלכי נסיכה
כי כל עוד את נמצאת לצידי
אני מרגיש ממלכה
