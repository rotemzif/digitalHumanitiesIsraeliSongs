אף פעם לא תוכלי לראות
את סימני המלאכים
את מה שכבר חרות כמו אות
על הפנים של ההולכים
על הפנים שלי גם לא
כי את אומרת לי לבוא
ובעולם אין שום מרחק
ממך אלי שלא נמחק
אני עוזב בשביל לחזור
מהיר כמו לב בהיר כמו אור
ותרי עלי ותרי...
בבקשה...
אני יורד אל הספינות
נקלע לתוך כל הסופות
תגידי מה
תגידי מה לך?
אני נשנק בין השברים
נושם עמוק את הגלים
תגידי מה
תגידי מה לך?
הקול שלך כמו ילדות
חזק מדי ומסרב
איתך יהיה קשה למות
טיפשי לשקוע בכאב
היום דועך ללא פשרות
העיוורון של הלילות
מכה בנצח את פחדיו
אני עייף מן הרעב
אני עוזב בשביל לחזור
שבור כמו לב חלש כמו אור
ותרי עלי ותרי...
בבקשה...
אני נמלט מחוץ לזמן
ואת מושכת שוב לכאן
אני נכנע
אני נכנע לך
האהבה שלא מרפה
הגוף הזה למה נקרע?
אני נכנע
אני נכנע לך
אני יורד אל הספינות
נקלע אל תוך כל הסופות
אני נשנק בין השברים
משרה עמוק את הגלים
אני נכנע
אני נכנע לך
