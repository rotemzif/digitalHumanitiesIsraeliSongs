ביום א' בשבוע
זה סיפר ממש קבוע
אחרי הצהרים
בדקה אחת לשתים
אמא מחכה בחוץ
לפתוח במרוץ:
בשלוש ועשרה
יש לי חוג העשרה
בארבע אחי כבר עף
אל החוג לכדור עף
ובארבע אחותי
היא בחוג אמנותי
אבא'לה הרוג
ישן על הספסל בחוג.
אבא'לה אמא'לה
כבר הראש שלי מלא
אין לי כוח, אין לי כח
לא נשאר מקום במוח
אם זה כיף
ואם זה תענוג
אז לכו אתם לחוג.
ביום ב' ממש בשתיים
זו לזו נותנות ידים
והולכות אני ודסי
יחד לבלט הקלסי
אמא באותו היום
במצב ממש איום
כשאנחנו בבלט
לאחי יש חוג לסקט
ומרוב גלגליות
הוא נהיה ממש אידיוט
ובארבע אבא טס
למגרש של המתנ"ס
להביא לשם אותי
ולזרוק את אחותי.
אבא'לה, אמא'לה...
ג', ד', ה', ו - ו'
לא שונה הוא המצב:
התעמלות אמנותית
חשיבה יצירתית
עוד שלוש ארבע שנים
נהיה כולנו גאונים
טרום חליל ומוסיקה
שירותרום ופיסיקה
יוגה וגם ריתמיקה
חלילית ומימיקה
שחמט וביולוגיה
מדע וטכנולוגיה
מבוא לגרפולוגיה
וחוג ארכאולוגיה
אמייל וגו'דו ובלט
קיפולי נייר טואלט
ובבית הקירות
מכוסים ביצירות
הוא נראה כבר, חי האל
כמו מוזיאון ישראל
ואומרים כל השכנים:
משפחה של גאונים.
אבא'לה, אמא'לה...
