זוהרת ביום זוהרת בלילה
זוהרת מלמטה ועד למעלה
זורחת עוד לפני השמש
וקורנת אחרי השקיעה
על אף עלילות ליל אמש
שוב בבוקר בשיא הבריאה
ותמיד זה ברור
יש מקום לשיפור
בעזרת האיפור
האיפור הארור
איפור העיניים איפור הלחיים
יישור השיניים גימור השפתיים
לקרב מוכנה תוך דקה או שתיים
ורוב הזמן יום כפור
בגלל המותניים
קשה להיות זוהרת
קשה להיות זוהרת
כי הטבע לא נותן
כל כך הרבה במתנה
קשה להיות זוהרת
קשה להיות זוהרת
שלוש מאות שישים וחמישה
ימים בכל שנה
אבל כשהאורות נדלקים ורצים
את הדם בעורקי הם בן רגע ממרצים
וכל מה שחסר בחוץ פתאום בפנים מושלם
ואז אני הכי זוהרת בעולם
זוהרת ברחוב זוהרת בבית
זוהרת בחורף וגם בקיץ
צריכה לקום לפני הבעל
לפני הילד וכל משפחתי
יפה על כל צעד ושעל
איך אחרת יכירו אותי?
ותמיד זה עלול
לעלות לי כפול
כשאני בטיפול
בטיפול "ביוטיפול"
טיפול ברגליים טיפול בציפורניים
סלסול תלתלים גלגול השפתיים
לקרב מוכנה תוך דקה או שתיים
ורוב הזמן שום בישול
בגלל המותניים
קשה להיות זוהרת...
