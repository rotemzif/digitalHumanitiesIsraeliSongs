הלילה ארוך, שתיים בלילה 
השעון נעצר, לבד שוב נזכר בה 
במה שעבר, כמה טעיתי 
עוד לא מאוחר לשנות,
הלילה עצוב, ממשיך לכתוב לה 
להתנצל, במיטתי מכאב רב
מתפתל, רק שתסלח לי 
מתפלל זה עוד יקרה
ועינייך כה יפות, כה טובות
איך גרמתי להן לדמוע
לסלוח, לעצמי לא יכול
כי עינייך אז דיברו, זעקו
איך לא הצלחתי את זה לשמוע
לסלוח, תסכימי על הכל
במרחב של כאב, חושב רק עליה
ודופק הלב, משתולל בלעדיה
היכן היא, ואין לי מנוח
שומע קולה בחלום
ביקשתי דקה, שתבין את המסר
והריח שלה, מפוזר עוד בחדר
ניסיתי הכל, עוד לא ויתרתי
חושב איך יכולתי לעזוב
