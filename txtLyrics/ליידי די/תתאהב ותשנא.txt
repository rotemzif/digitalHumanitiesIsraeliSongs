בוא ואגיד לך איך לנשום,
אתיישב לי בנחת בתוך ליבך,
ואדקור מבפנים שתרגיש ותדע,
שאתה רק שלי ואני... 
לא שלך...
בוא ואשק בשפתיי הסדוקות,
אתיישב לי בנחת על צווארך,
ואמצוץ את דמך שתרגיש ותדע,
שאתה רק שלי ואני...
לא שלך...
כי הלילה אני הכל ואני כלום
וזה לא משנה כי בכל מקרה
עם הזמן גם אתה כמו כולם
תתאהב ותשנא...
הלילה אסתובב עם אולר שבור
מסוכנת לך, וזה לא בגללך
ובבוקר תשכח ותבקש
שאהיה רק שלך...
בואי עכשיו אהיה לך לחטא,
את הפרי האסור אהפוך למבורך,
תטעמי יפתי את הרעל שלי,
ושלי תהיי, רק אני...
לא שלך...
הלילה אני מלאך אני שטן
וזה לא משנה כי בכל מקרה
עם הזמן, גם היא כמו כולן
תתאהב ותשנא...
הלילה אסתובב עם מצפון שבור
ארמוס לך תשוקה, אחייך במבוכה
ובבוקר תשכחי ותבקשי
שאהיה רק שלך...
