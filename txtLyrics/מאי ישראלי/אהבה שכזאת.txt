אהבה שכזאת לא פורצת בן רגע
היא נדלקת בשקט עמוק עמוק
היא זוחלת לאט ובטוח לעבר
כל היציאות
אהבה שכזאת לא חוסכת באפר
היא צורכת שָנִים וימים ולילות
היא צורכת ת'לב את הדם את השכל
בלי חשבון
אהבה שכזאת לא חסה על ילד
לא חסה על איש. על תקווה. זיכרון -
היא פשוט המוקד שעליו משתוללת
הגדולה הקשה בשרפות
אהבה שכזאת לא נחה לרגע
על זרי הדפנה מאתמול ושלשום
היא שורפת כל מה שעומד לה בדרך
אל האבדון
אהבה שכזאת לא דועכת באמצע
היא בוערת בוערת לכל הרוחות
היא תופסת אותך מכל עבר ופתח
היא שורפת אותך עד הסוֹף
