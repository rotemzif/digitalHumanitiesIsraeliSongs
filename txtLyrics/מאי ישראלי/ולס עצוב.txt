תוך כדי אהבה
נגמרה האהבה הזאת
הסתלקה פתאום ללא שלום
פגה נעלמה
מה נשאר - לא נשאר
זכר - רק צמא - רעב - מרחק
שאין לעבור שאין לשבור
כמו חזיון שרב
תוך כדי מלחמה
השתגעה המלחמה הזאת
וטרפה שָמַיִם אדמה
כמו דם ובשר
תוך כדי אמונה
התפגרה האמונה הזאת
התפרקה הפיצה צחנה
לכל הרוחות
מה נשאר - לא לנשום
לחנוק להחנק בסך
לדדות למשוך עד התהום
וטרררח -
תוך כדי התקוה
מתה גם כל התקוה הזאת
נקברה עמוק בתוך עצמה
שאיש לא ידע
תוך כדי אהבה
נגמרה האהבה הזאת
הסתלקה פתאום ללא שלום
ונותר רק שיר -
