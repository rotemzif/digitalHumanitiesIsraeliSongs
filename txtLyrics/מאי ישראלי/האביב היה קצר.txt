האביב היה קצר וחד
חור כניסה - חור יציאה
ופתאום ברור כשמש מאי
שהכל נגמר
האביב היה קצר מדי
זה הסוף - חבק אותי חזק
וניפול עליך או עלי
לא במלחמה
וניפול בל חרטה - בלי תנאי
אמיצים בזים לחנינה
ונשכב עליך או עלי
עד הנשימה האחרונה
ונשכב ונעורר קנאה
שתרעיל תחנוק תסקול תשרוף
כמו שמעוררת אהבה
שהולכת עד הסוף
האביב היה חזק מדי
לא יכולנו לעצור
לא יכולנו לשנות דבר
שאין לשנות
לא יכולנו לשנות דבר
לא מילה לא אות לא תו
לא תנועה לא הברה
שיר מושלם!
האביב היה - איננו עוד
הסתלק נמלט מחה עקבות
נעלם במהירות האור
לאינסוף
נעלם - הי - מַה נשאר
שיגעון? מהפכה?
או לשקוט לקפּוא להישכח
על שרידי פריחה
