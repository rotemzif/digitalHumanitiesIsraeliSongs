האהבה הזאת גדולה מִדַי עלֵינו
האהבה הזאת שואפת לָאֵינסוֹף
ואנו מדדים רצים אחריה
בצעדים קטנים חסרי מָעוֹף
האהבה הזאת נותנת לנו רגע
להחליט לנשום לפרוץ לרע או טוב
ואנו לא יודעים אם זה הרגע
שיֵש לנו את הכוחות.
האהבה הזאת יוצאת מטווח קולנו
יוצאת ולא תשמע אותנו עוד
ואנו פוערים כדי לצעוק לה
ומשתתקים שלא יֵצֵא הסוד
האהבה הזאת נוסקת אל הנצח
והיא תזרע בו אור ותשתבּץ באור
ואנו נתבוסס עד סוף ימֵינו
איש איש בתוך חֶשÀכת עצמו
האהבה הזאת שוקטת בשמיה
זרועֵי המזלות זרועי החלומות
ובלילות צלולים מי שיודע
מַבִּיט מַבִּיט יוצא מדעתו
האהבה הזאת היא אהבה מוחלטת
ואי אפשר בה לאהוב יוֹתֵר/פָּחוֹת
אֶת מקומה אִם היא כבר מסתלקת
תופסת רק שִנאה גדולה מנשוא
האהבה הזאת חפצה בִּיקָרֵנוּ
הפיחה בנו רגישות לָאוֹר
פתחה לנו נָתיב ארוך בַּקרח
הפריחה בו שירים נגד הקור
האהבה הזאת היתה גדולה עלֵינו
והיא נתנה הכל והיא לקחה הכל
ומי שלא יודע לא יזיק לו
כמו כל חמור לשמוח בחלקו
