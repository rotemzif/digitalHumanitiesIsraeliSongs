ופתאום היית זר אלי
כאילו לא היו דברים
כאילו פתאום אזל פה מלאי
אהבתנו הנצחית
והיו דברים היה ממה
לעשות את החיים
לעשות שמיים אדמה
ולגמור בפנים
ופתאום היית רע אלי
רע מכדי להאמין
שהיית אלוהים אחד
ואין שני
ופתאום היית לא אתה
ולא כאן ולא שלי
ואת מקומך מילא חלל
קר. אפל. בינכוכבי
ונשארתי מרצוני הרע
עם תקוות האבודים
שהכל היה נגמר בין כך
באחד הפתאומים
ופתאום אתה מִחוץ לִטווח
אהבתנו הנצחית
ואני אור נע בלי מנוחה
אליך מקצה מרחקים
