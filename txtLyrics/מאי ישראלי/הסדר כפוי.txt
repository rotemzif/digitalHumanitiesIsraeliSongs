אם תעזוב לאהבה אחרת
עזוב בבת-אחת בלי הכנה
אל תספר לי סיפורים לילד
שמתקשה לפני שנה
אני אמות מזה זוהרת
בבדידותי הפתאומית
אני אשאיר אחרי רק שקט
נצחי כמו שצריך -
אבל אתה לא תעזוב כגבר
אתה תדליק ותכבה לסירוגין
עד שתוציא ממני קור ואפר
ולא יהיה לך מה להפסיד -
אני אמות - מפוררת
סחוטה פחותה כבויה סתמית
אני אשאיר אחרי אי-סדר
ארוך - בלתי הפיך
אם תעזוב לאהבה אחרת
עזוב אחת ולתמיד
ואל תחזור - לא חי. לא מת. לא זכר
לחלומות גמורים -
