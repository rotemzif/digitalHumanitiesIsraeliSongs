אם תחפש בעד עמודי העשן
מעבר לרעמים הניתכים
אולי אתה תוכל למצוא אותו שם
את הילד שרץ בשדה פרחים
הוא רוצה לטפס על פסגת ההר
וגם אתה ממש אותו דבר
מביט לאחור, לרגע נזכר
זה הילד - עם אותן פנים
זה הילד - אחרי כל השנים
אני שוב נוסע וליבי בין ידייך
על רוחות הצפון מרחף ודואה
מאלף דרכים שב אלייך
ובאלף שדות את פניו שוב רואה
זה הילד - עם אותן פנים
זה הילד - אחרי כל השנים
וכשהוא יבוא והשמיים יקחו אותנו
למעלה, למעלה לשדות הלבנים
אז אולי נאמין ואולי כבר נבין
שהגענו לסוף ואין מנצחים
ונזכור לאהוב ולגעת קרוב
כי הכל בר חלוף ולכן מוכרחים
מוכרחים לאהוב, לקוות שיהיה טוב
לפני שנחלוף בשמיים פתוחים
כן, לפני שנלן בלי למה ואיך
נחבק ונבין את הילד בפנים
זה הילד - עם אותן פנים
זה הילד - אחרי כל השנים
זה הילד - עם אותן פנים
ואתה שוב נזכר בשדה של פרחים
