אני עוד זוכר איך חשבנו אז
ששורה טובה בתוך שיר
יכולה לשנות מקצה אל קצה
לעבור אפילו דרך קיר
של דעות קדומות ומחשבות רעות
ושנאה ששורפת לחינם
אני עוד זוכר איך האמנו אז בכוחו של כל אדם.
לסלוח למחול
למתוח קו על הכל
כי מה הרווחנו אז בסופו של דבר
תלויים בכבוד ומתים בעבר
לסלוח למחול
להביט אל שעון החול
הרי זמננו כאן הולך ותם
לשם מה הביא אותנו אלוהים לכאן
אני גם זוכר איך הכל השתנה
הדלתות הפתוחות ננעלו
כל אדם לעצמו איש איש לביתו
כמו חרשים הם כבר לא שמעו
את סבלו של האחר, רק להרוויח יותר
ותמיד יש את מי להאשים
שם בתוך המראה נמצאת התרופה לכאב שכולנו מרגישים
לסלוח למחול...
