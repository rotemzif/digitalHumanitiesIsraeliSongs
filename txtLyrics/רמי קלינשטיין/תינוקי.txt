מהיום שהיא עוטפת את גופו בזרועותיה
עד היום שהיא נופלת על כתפיו
היא אומרת לו מילים שאת פישרן הוא לא יודע
אבל איך שהוא אוהב שהיא לוחשת לאוזניו
תינוקי, ילדי הקטן
שים את ראשך בחיקי
אמא שלך תשיר לך שיר
שיר אהבה תינוקי
מלאכים שמים בלילה את ראשם בין הכנפיים
אפילו הם ממהרים אל החלום
ואפילו הפרחים סוגרים ריסים ועפעפיים
גם לך הגיע זמן את העיניים לעצום
תינוקי, ילדי הקטן...
מהיום שהיא אוספת את גופו בזרועותיה
עד היום שהיא רק דמות בחלומו
היא אומרת לו מילים שאת פישרן הוא לא יודע
הוא נרדם כשהוא עטוף בשיר הערש של אימו
