אוטו עמד מול הבית,
כלב עבר בכביש.
אני לבדי בבית,
בכל הבית אין איש.
אני לבדי בבית,
מביט בחלון על הכביש.
אמא הלכה לסבתא,
אבא נסע לגליל.
אמא אמרה: "כבר שבוע שכבת,
צריך ללבוש מעיל.
אתה לא תלך לסבתא
אם לא תילבש מעיל".
התעקשתי. והיא הלכה לה.
קראתי שלושה עמודים.
בדירת השכנים, למעלה,
מנגן פטיפון ורוקדים.
לאמא טוב - היא הלכה לה
ובבית אני לבדי.
אני לבדי בבית.
לי בכלל לא עצוב...
הנה אוטו עומד מול הבית,
על חלון מטייל לו זבוב.
רק הוא ואני בבית.
מתי כבר אמא תשוב?!
