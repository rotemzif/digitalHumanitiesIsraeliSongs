הרכבת דוהרת הקרונות בוערים
דצמבר של תופת חוצב בי הרים
יש בורות בדרך והבאר יבשה
אני כמעט אני בערך אני סימן לחולשה
תמיד אמרת שאני הירח הפרטי שלך
ילד עם כוכבים בעיניו
עוד מעט תלכי אני יודע
בריאות אין מקום לאוויר
כבר עכשיו
בקרקס הזה אני ליצן עצוב
תראי הכול קורה
אבל זה לא חשוב
אם לא תהיי אתי
אם לא תראי אותי
לא תלטפי אותי שוב
הרכבת דוהרת הקרונות מתרוקנים
דצמבר של הרס הנופים משתנים
יש אורות בדרך והחושך שולט
אני לבד אני איתך אני מתמוטט
תמיד אמרת שאני האי הבודד שלך
מגדלור בים 
עוד מעט תלכי ואחזור
אל אלומה מזויפת זולה
של אור
בקרקס הזה אני ליצן עצוב
תראי הכול קורה
אבל זה לא חשוב
אם לא תהיי אתי
אם לא תראי אותי
לא תלטפי אותי שוב..
