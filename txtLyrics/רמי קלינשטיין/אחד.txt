מכל הרגעים שאת הכי אוהבת
מספיק לי להיות אחד קצר
אבל חשוב
מכל הזכרונות שבחלון את מנערת
רוצה להיות אחד ישן
אבל אהוב
מכל החלומות שמותכים בתוך עיניך
רוצה להיות אחד כחול
ומפואר
מכל הכעסים שנתזים מבין שפתיך
רוצה להיות אחד טפשי
ומיותר
אחד 
שלא היה לך
לפניו
שלא תדעי שוב
אחריו
שלא מזכיר אחד 
אחר
שלא תרשי שיגמר...
מכל המבטים שמלווים את תנועותיך
רוצה להיות אחד ארוך
ומגונן
מכל האחרות שמחקות את צעדיך
רק בצלליתך ממשיך
להתבונן
אחד...
מכל האנחות שמרעישות את חדריך
רוצה שתזעקי אותי
מיצועך
מכל האהבות שמתדפקות על דלתותיך
רוצה להיות האיש שיתגורר בתוך
לבך 
אחד...
