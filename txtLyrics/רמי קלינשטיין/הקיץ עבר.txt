כבר שורקים בחלון התריסים
כבר כביסה מן הגג מכניסים
והאור בשערך פתאום נשבר
והקיץ עבר.
עננים כבר סוגרים רווחים
על הים השחפים נמוכים
וקולך בא מן החוף רטוב וקר
והקיץ עבר.
קיץ לוהט ויפה
על רחוב ובתי הקפה
קיץ צוהל ארוך ועצל
וזה קיץ חיי הלוואי- 
שיחזור באפריל או במאי...
בירקון כבר שטים ערפילים
וזרועך מתכסה שרוולים
טל כבד על הספסל שבכיכר
והקיץ עבר.
קיץ לוהט ויפה
על רחוב ובתי הקפה
קיץ צוהל ארוך ועצל
וזה קיץ חיי 
הלוואי שיחזור 
באפריל או במאי...
ופתאום רוח קר, יפתי,
מגרש אותך כבר אל ביתי
והסתיו את היורה לפתע שר
והקיץ עבר.
בשעת ליל, כשגופך לצדד,
את מושכת אלייך סדין
וקרב זיכרון דברים וסוף דבר
והקיץ עבר.
קיץ לוהט ויפה
על רחוב ובתי הקפה
קיץ צוהל ארוך ועצל
וזה קיץ חיי 
הלוואי שיחזור 
באפריל או במאי...
