ברור כל כך שכך אהבנו
עשרים שנה של לא או כן
כמעט כל יום, כמעט עזבנו
אך לא רחקנו מהקן
והקירות זוכרים בלי קול
הסערות סחפו הכל
מהרגע שנפגשנו
וזה חזק וזה גדול
למדנו על הכל למחול
האם ניצחנו או נואשנו
אהובתי
תמיד רק את, תמיד איתי
מאור ראשון את כל אושרי
אוהב אותך עד בוא הלילה
כבר אין סודות גדולים בינינו
הכל הפך סיפור ישן
אם יש עוד שדות מוקשים בין שנינו
פרקנו את כולם מזמן
גם אם הכל היה טעות
פשוט לחיות, לחיות פשוט
אך זו הדרך בה בחרנו
ורק איתך מתוך תשוקה
לא התבגרתי לדקה
תראי, כמעט, כמעט הגענו
אהובתי
תמיד רק את, תמיד איתי
מאור ראשון את כל אושרי
אוהב אותך עד בוא הלילה
ועוד שנה אחת עוזבת
נשרטת בין פגעי הזמן
את מסתורית ועוד אוהבת
וממכרת מכולן
כבר לא בוכה כל כך מהר
וגם אני חכם יותר
וזה הלקח שזכרנו
כל אהבה היא מלחמה
הגבול כובש מיטה חמה
בנגיעה אותו עברנו
אהובתי
תמיד רק את, תמיד איתי
מאור ראשון את כל אושרי
אוהב אותך עד בוא הלילה
