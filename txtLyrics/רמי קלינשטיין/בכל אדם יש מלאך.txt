בכל אדם יש מלאך, 
שמתחבא מתחת לבגדים
יש מלאך, שמתפלא
מול עלבונות ופחדים.
נדחק בתוך המלחמות,
נבלע בכובד הימים,
עצוב, נשכח-
בכל אדם יש מלאך.
בכל אדם יש מלאך, שמחכה
לאות אחד קטן,
לבוא מתוך הגוף ולמלא
את שתי עיניו באור לבן.
הוא מחכה למין רשות
לפרוש את שתי כנפיו,
המכווצות כל-כך-.
בכל אדם יש מלאך.
אינך לבד, אינך עזוב
אתה קרן אור,
באת מן הרוח
ואל הרוח תשוב.
בכל אדם יש מלאך,
שמחכה...
בכל אדם יש מלאך, שמתגלה
בעת עליון,
כשהאדם נרעד פתאום
ומחפשו בזכרון.
בכל אדם ישנו מלאך, שמתהווה
בשעת רצון-
הלב נפקח, הלב נפתח -
בכל אדם יש מלאך.
אינך לבד, אינך עזוב
אתה קרן אור,
באת מן הרוח
ואל הרוח תשוב.
בכל אדם יש מלאך,
שמחכה...
