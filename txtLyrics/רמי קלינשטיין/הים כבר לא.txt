הים כבר לא צועק לך תעשי לי טוב
אבל את החיוך שלה הוא עוד שומר איתו
ראיתי אותה עוברת ברחוב
עם שקית של מכולת ועיתון.
מתאים לה ככה בשיער ארוך
היא לא נוקמת בו יותר עם מספריים מוטרפים
לא רוצה להתוודות ולא אורזת מזוודות
במקום זה היא מנקה את אוסף הצדפים.
פעם אהבתי להסביר ולקלל
עד שהתרקנו כל השבועות והטקסים
בסך הכל אני רק מנסה להתרגל,
מבריח קצת סחורה לא מסוכנת בכיסים.
נפגשנו על החוף בסוף קיץ מלטף
הים הדליק אותנו לשחק עם גפרורים
היא חשבה שזה רומנטי לשפוך ג'ריקן עם נפט
שיחטפו אותה המים מהסלעים הבוערים.
עשינו אהבה כאילו סוף העולם כבר כאן
מילאנו חול שחור לתוך פחים
ניפחנו כלי זכוכית, מכרנו יופי רוב הזמן
אבל זכוכית עושה גם חתכים
פעם אהבתי להסביר ולקלל
עד שהתרוקנו כל השבועות והטקסים
בסך הכל אני רק מנסה להתרגל
מבריח קצת סחורה לא מסוכנת בכיסים
והיא...
ראיתי אותה עוברת
הים כבר לא אבל החיוך שלה כמו אז
חשבתי אם אני עוצר גם היא עוצרת
ניפנפתי דרך החלון ונתתי גז.
