תמר ואני נפגשנו בחושך
מבול משמיים ניתך ונזל
הייתה אז סופת רעמים ורוחות
שהשאירה חצי מהעיר בלי חשמל
בלילה כזה לא רואים כלום ממטר
קורה שנופלים קמים ונגמר
עמוק בשלולית הסמקנו בסתר
מלמלנו דואט
שמי אמנון שמי תמר
מזל או טעות מצערת
כיוון או מקרה ללא סיבות
החושך מדליק תאורה נהדרת
על מה שהאור ממהר לכבות
תמר ואני אהבנו בחושך
מבול של דואטים ניתך ונזל
גילינו סודות היינו אח ואחות 
שנולדו בחסות הפסקת החשמל
מזל או טעות מצערת
כיוון או מקרה ללא סיבות
החושך מדליק תאורה נהדרת
על מה שהאור ממהר לכבות
אל העיר הרטובה המוצפת שמיים
אל לילה מוקסם מגדיל כל דבר
חזר החשמל וצרב בעיניים
ואין כבר אמנון ואין כבר תמר
אין אמנון... אין תמר
