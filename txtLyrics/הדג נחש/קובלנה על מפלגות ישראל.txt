מפלגות ישראל עלו לי עד כאן
בנאמנותן לאמונתן כמובן
ומגלות תוך כך את ערוותן
מתפארות בגודל חוצפתן
מפלגות ישראל עלו לי עד כאן
זונות שלטון מקבלות אתנן
אם לא הן אז לא כלום מצידן
שהספינה תתנגש בקרחון הלבן
עלו לי עד כאן
עלו לי עד כאן....
מפלגות ישראל עלו לי עד כאן
כי ממילא לא יבואו חשבון איתן
וקפיטן הולך ובא קפיטן
ומפלגות עודן עומדות על מכונן
מפלגות ישראל עלו לי עד כאן
מפליגות עוד ועוד בערך עצמן
ומפלגות את ציבור הבוחרים בדרכן
וקורצות זו לזו במזנון במשכן
עלו לי עד כאן
עלו לי עד כאן....
מפלגות ישראל עלו לי עד כאן
כי למרות שהמצב יותר ויותר מסוכן
לא יהיה שלטון בלתי אם שלטונן
ואין שלטונן אלא מעשה אונן
כן מפלגות ישראל עלו לי עד כאן
מפלגות ישראל צריכות לבוא על סיפוקן
מקזזות זו את זו בהתנגדותן
מאשרות זו לזו העלאת משכורתן
עלו לי עד כאן
עלו לי עד כאן....
