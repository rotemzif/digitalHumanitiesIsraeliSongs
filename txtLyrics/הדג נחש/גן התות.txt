בצר לי, שואף אויר יורד לפארק
אפשר לקרוא לו כך?
עם קיא של שיכוריםוגושים של סמארק...
עם זבל חי דומם וצומח שעולה על גדותיו
פסולת תותים וחתולים מזי רעב
מה שלא יהיה פה יותר קשה מלי
שני דתיים מהמרים על מה שאין להם בקלפים
מג"בניקית נטחנת עד דק בחום של יוני
אחד מבצלאל עם מצלמה נראה מלעוני...
הנה הדוס החטיאר שגר ממול
וקבוצה של תיירים מהארץ לא מחו"ל
קל לזהות לפי הפלאפונים
הביגוד, שפת הגוף, החיוך האירוני
ולמי שבמקרה כאו עובר
נראים האנשים בין משונה לתמהוני
זה הגן הקרוב, גן התות
רק לבוא אליו, עולה לי בבריאות
אבל להישאר בתוך הבית, זה עולה לי בניוון
לכן אמליץ עליו בחום לכל מחפש כיוון.
בחום של השמש, שואף עשן יורד לפארק
קבעתי פה עם שאול ועם חצי ועם מארק
לא בא לפה כל יום, אבל לא יוצא דופן
מכור לזה? אולי, טיפה, מעט, באיזשהו אופן...
את גן התות כמו שכחה הציונות
אין פה אף חייל חטוב במסע
אבל אין שחיתות, כולם מיעוט ו...
יש שיטוט של נשמות תועות
של אנשים שטועים להאמין
שאת מישהו או את משהו
הם בכלל לא מעניינים ולא היא!
אולי את בני משפחתם, אולי את אלוהים
אבל בסדר, סבבה, כל עוד הם די בריאים
יש יתרון לפעמים בלא לשים לב לפרטים
ולמי שלא במקרה כאן יושב
נראים האנשים קצת כמוך , קצת כמוני.
זה הגן הקרוב גן התות....
הוא רק שואב אותך אליו משל היה איזה ג'ורה
ואתה ואני כמו מים נסחפים בו לאחורה
הוא מקטין הבדלים, מצמצם את השוני
ולמי שלא במקרה כאן ישן
נראה כל העולם בין משונה לתמהוני.
