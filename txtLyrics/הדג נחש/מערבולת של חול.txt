הקונגולזי עמד ובהה
בשכפולי צ'קים
דבוקים לחלון הראווה
"People won checks here
You can win many money
Many many money"
אומר לו בעל החנות, ג'ו
מלטף את כרסו בעל כורחו
ויודע שבכך הוא מבליט אותה
ועם זאת כך ידיו מיטיבות לחשוב
"sheqel 10,000
sheqel 20,000
Many money
Many many money"
הקונגולזי התגעגע לאשתו
מפחד שלא יראה אותה שוב
שהילד יכעס איך יזהה אותו
בעוד שמונה עשר חודש כשישוב
הוא הופך למכונה
ורידיו חוטי חשמל
עיניו נוריות אזהרה
שפתו ברזל ידיו סרט נע
הוא הופך למכונה
הקונגולזי פחד
לא היה דבר שהפחיד אותו יותר
מאנשים שפחדו ממנו
הפחד מבריק זרמים של צינה
מסתכל לאחור
מאז שתמה האשרה
כל צפירה מקפיאה
מסתכל לאחור
הוא הופך למכונה
ורידיו חוטי חשמל
עיניו נוריות אזהרה
שפתו ברזל ידיו סרט נע
הוא הופך למכונה
הפקח ממשרד ההגירה מאחוריו
כל כך רצה להרגיע
כל כך רצה להגיד
שאין ממה לפחד
כל כך רצה להגיד
שלא יעשו לו כלום
התעשיה משתתקת פתאום
וזה רק שניהם
מערבולת של חול
הוא הופך למכונה
ורידיו חוטי חשמל
עיניו נוריות אזהרה
שפתו ברזל ידיו סרט נע
הוא הופך למכונה
