תשמעו סיפור קצר אולי אפילו קצת מצחיק 
על היום בו פגשתי את גבי ודבי עם המג'יק סטיק 
הלכתי לי ערב אחד לתומי 
הסתכלתי סביבי לפה ולשם 
כשלפתע כולם דיברו באנגלית 
וצבעם התחלף לשחור ולבן 
כולם היו שם: מיס דינג דונג, סקוטרמן והקאובוי ההוא מה שמו 
היה דוקטור האפבייקד, מיסטר קשטן, ירמי קפלן ואבא שלו גם 
גם גבי ודבי אבל הם עמדו בנפרד 
דבי נראתה שבוזה וגבי מוטרד 
הם אמרו שהם איבדו איזה מקל קסמים 
ושאלו אם אכפת לי לעזור בחיפושים 
סבבה, יש פרס למוצא הישר? 
ענו לי 
שאם אמצא ת'מקל 
הם יטיסוני 
לכל מקום שאבחר ברחבי תבל 
מצאתי ת'מקל תוך שנייה בדיוק 
כי גבי שם אותו בכיס האחורי איזה דפוק 
"ווהו" צעקתי כמו הומר סימפסון באקסטזה 
בואו נטוס לפריז לשרתון פלאזה 
יש שם ברו לה פות וואחד בית זונות 
שם אני רוצה להיות 
דבי כחכחה בגרונה ואמרה 
אתה צריך להבין דווקא היינו שמחים 
אבל יש לנו לצערך מספר אילוצים 
קודם כל זו טלוויזיה חינוכית 
וצריך שהמסר יהיה חיובי 
אין לך בראש איזה מקום יותר ציוני? 
מה ציוני? אמרתי מה? כמו הרצל? 
הופס! נחתנו בבאזל 
הדג נחש עושים היפ הופ ציוני 
הדג נחש עושים היפ הופ ציוני 
הרצל נשען על המעקה מה זה בשנטי 
איך שראיתי אותו נהיה לי אנטי 
הוא לא מתבייש להסתלבט כאילו כלום 
בארץ הכל עולה באש מה הוא סתום? 
הסתכלתי לו בעיניים מקרוב טוב טוב 
איזה קטע האישונים מורחבים והלבן של העין מה זה אדום 
פס... לחשתי נראה לי הוא מסטול 
גבי אמר שתוק שחק אותה קול 
אבל לא התאפקתי והטחתי בחוזה המדינה בלי בושה 
את כל פרטי המציאות הישראלית העגומה והקשה 
אני סיפרתי על תאונות הדרכים 
וסיפרתי על שביתת הנכים 
אני סיפרתי על רבע מיליון מובטלים 
וסיפרתי על פוליטיקאים מושחתים 
הרצל לא הגיב חייך חיוך רחב 
את יד ימין תחב לכיס מכנסיו 
ניסיתי להדגיש שאין שלום אין בטחון 
ונמאס לחיות בחרדה 
הרצל שם לי קרטון על הלשון ואמר: 
"אם תיקחו אין זו אגדה" 
הדג נחש עושים היפ הופ ציוני 
הדג נחש עושים היפ הופ ציוני 
לא הצלחתי להבין מה קורה לי בחיי 
פתאום היה לי קרבין בידיי 
מצאתי את עצמי בקרב על תל חי 
וואוו, לא רוצה נשק אין לי חשק 
יש לי פרופיל 21 
אבל גבי אמר שהסיפור בתל חי 
הוא מאוד משמעותי ושללמוד אותו כדאי 
זיהיתי את טרומפלדור מיד, איזה כלי 
נו זה זה עם היד, בעצם בלי 
מה נשמע יוסף? שאלתי בנימוס 
אבל טרומפלדור היה עצבני וכעוס 
פתאום הרוח העלתה ענן אבק 
טרומפלדור נשנק נחנק וירק נוזל ירקרק ממש לידנו 
אחר כך השתעל ואמר 
"טוב למוחטה על ארצנו" 
הדג נחש עושים היפ הופ ציוני 
הדג נחש עושים היפ הופ ציוני 
פתאום הכל הרגיש גדול עליי כשלו רגליי 
לרצפה נפלתי וצעקתי די!!! 
הטיול הזה היה אמור להיות צ'ופר אמיתי 
לא כיף אתכם בכלל 
דפקתם אותי, דפקתם אותי 
דבי התעשתה ראשונה פנתה אליי בהבנה אימהית 
אתה צודק אמרה עכשיו נטוס 
לאן שתרצה לאן שתגיד 
או, סוף סוף 
רק לא לירושלים ב-2002 אמרתי 
אבל כנראה שהם לא שמעו ת'לא 
כי בדיוק לפה 
לאיפה? 
בדיוק לפה 
לאיפה? 
בדיוק לפה אני חזרתי 
הדג נחש עושים היפ הופ ציוני 
הדג נחש עושים היפ הופ ציוני
