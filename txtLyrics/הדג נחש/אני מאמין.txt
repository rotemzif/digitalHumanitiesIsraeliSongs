אני מאמין שנכון להיום
חלקינו באי השגת השלום
משמעותי וגדול לא פחות מחלקן
של כל המדינות השכנות
ועוד אני מאמין שאנחנו הולכים סחור
שאין סיכוי שעוד מלחמה תעזור
ושכל הדיבורים על מאבק בטרור
תכליתם רק להרשים ת'עולם הנאור
אני מאמין שחובה להשקיע בחינוך
שסדר העדיפויות מוכרח להיות הפוך
שמשכורת הבכירים היא שערוריה
שצריך לפרק ולהזיז את הקריה
אני מאמין שאין פה שוויון
שהגזענות שבתוכנו תוליד את האסון
שאם לא נתעשת לא נתחיל להבין
ספק אם נוכל לחגוג עוד שישים
וזה לא מזיז לאף אחד ת'תחת
ואני לא יכול
לסחוב את המשקולת הזו
לכל מקום שאלך
אני מאמין שצריך להיות אסור
לחברות שהפסידו בוחטות מכספי הציבור
לרכוש זמן שידור בכל הערוצים
עד שהם יתחילו להראות רווחים
אני מאמין שחייבים באדיקות
לתמוך בעקביות בפעילות תרבות
ואם יש בעיה את התקציב לווסת
תנו לי את הכסף - אני אנווט
אז עמוס ערכים מלא תובנות
הוא אוסף את עצמו מתחיל לעשות
מקים עמותות משתתף בהפגנות
מגייס ת'משאבים מתדרך ת'פעילות
מתראיין מצטלם ומסביר מברר
איך צריך ומה כדאי לעשות אחרת
כמה הפתרון נמצא ממש סביב הפינה
וכמה קל יהיה רק אם נרצה לשנות את התמונה
וזה לא מזיז לאף אחד ת'תחת
ואני לא יכול
לסחוב את המשקולת הזו
לכל מקום שאלך
אני לא יכול...
אז אני נמק קמל ונופל
מכולם מתרחק לא שותה לא אוכל
רואה רק את הדרעק איפה שאנ'לא מסתכל
וכדי לא להתרסק מתמסטל
אבל זה לא מזיז לאף אחד ת'תחת...
