אחד הוא מספר המדינות מהירדן לים
שתיים - מספר המדינות שיום אחד יהיו כאן.
שלוש שנים וארבע חודשים הוא הזמן שנתתי לצה"ל,
לא הייתי בקבע, הייתי בנח"ל.
חמישה שקלים עולה נסיעה באוטובוס עירוני
בעצם, ארבע תשעים,
אבל עד שהדיסק יצא נותרו עוד כמה חודשים.
הייתי בן שש כשסאדאת בא לארץ,
בן שבע כשהם חתמו על ההסכמים.
שמונה הוא המספר של אורי מלמיליאן,
שהוא בלי שום ספק גיבור ילדותי.
תשע פעמים הייתי קרוב מדי לפיגוע,
לפחות - נכון לעכשיו.
עשר - התשובה הכי ישראלית
לשאלה - מה המצב?
גם אני כמו כל היהודים עסוק במספרים
עשרים וארבע, שבע, שתיים עשרה חודשים.
גם אני כמו כל היהודים עסוק במספרים
עשרים וארבע, שבע, שתיים עשרה חודשים.
גם אני כמו כל היהודים עסוק במספרים
עשרים וארבע, שבע, שתיים עשרה חודשים.
גם אני כמו כל היהודים עסוק במספרים
עשרים וארבע, שבע, שתיים עשרה חודשים.
אשתי בת עשרים ושבע, אני בן שלושים.
מתקרב מאד הרגע בו נרצה להביא ילדים.
אבל נרצה גם שיהיה להם הכל
אוכל, בגדים, כדורגל, משחקים.
את מנכ"ל בנק הפועלים זה לא מטריד
כי הוא מביא הביתה כל יום
עשרים ותשע אלף שמונה מאות ושש עשרה שקלים.
כל יום? אינעל רבאק
תחלקו את זה בשתיים בחמש בעשר
וזו עדיין משכורת חודשית יפה להיום,
יסכימו איתי אלפי מפוטרי מפעלי הטכסטיל
בישובי הדרום.
הצמיחה בישראל באלפיים ואחת
היתה מינוס אפס נקודה שש אחוז.
אנשים שעד אתמול היתה להם עבודה
רואים עגבנייה בפח וחושבים
"איזה ביזבוז".
מצב המשק הישראלי הוא החמור ביותר
בארבעים ושמונה השנים האחרונות.
ארבעים ושמונה?
מוכר לי המספר הזה!
מאיפה לעזאזל?...
ארבע חברות סלולאר מתחרות על האוזן
של שבעים וחמש אחוז מהישראלים,
מנכ"ל סלקום הולך לבנק פעם בחודש
מפקיד משכורת
שש מאות שבעים וארבע אלף שקלים
יש רבע מיליון מובטלים
שלושים ושש אלף מהם נוספו השנה.
כנראה שאלי לוזון צודק כשהוא שר...
גם אני כמו כל היהודים עסוק במספרים
עשרים וארבע, שבע, שתיים עשרה חודשים...
זייפנים מציעים בעשרה שקלים
דיסק שעבדנו עליו ארבע שנים.
הדולר עלה בעשרות אגורות
תוך שלושה שבועות הזניק את שכר הדירה
למאות אלפי אנשים.
בכיס אין מספיק לספרי לימוד וטיטולים
מה עשתה הממשלה בתגובה?
קיצצה שתיים עשרה אחוז מקצבאות הילדים.
כשאשה תלך לעבודה היא תביא כל שעה
שבע שקל ועשרים אגורות
בממוצע פחות,
ממה שגבר באותה העבודה היה מביא
ואני לא נביא.
אבל בין חמש מאות לשש מאות איש
ימותו השנה בכביש,
אדוני כבוד שר התחבורה,
איך הנתון הזה גורם לך להרגיש?
ועדיין המספר הכי גדול עד היום
שמגלם את התקווה אבל ממחיש את האסון
הוא זה שכשאומרים אותו
כל אדם שפוי עובר לדום הוא...
שש מיליון.
גם אני כמו כל היהודים עסוק במספרים
עשרים וארבע, שבע, שתיים עשרה חודשים...
