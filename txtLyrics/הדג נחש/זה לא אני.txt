זה לא אני אומר נהג הבט"שית
נסעתי לאט מאד כך גם כתוב בתחקיר
זוכר שכשהוא נפל כמעט מתתי בעצמי...
נכון, נהגתי לפי התקנות
בדקתי ברקסים, גיר ותקינות מראות
אני בכלל לא קרבי, סך הכל מילואימניק
הדבר האחרון שרציתי זה חלל שיעיק לי במצפון
יציק לי לכל החיים
זה לא אני, את זה אני יודע
שהפיל אותו אותו מהרכב הנוסע
כואב לי עליו, גם על המשפחה
שהשם ייתן לו מנוחה נכונה
זה לא אני אומר המ"פ
ראשו מורכן, קולו עדין והוא כמעט בוכה
לא היה לי עוד חייל כמוהו בכל הפלוגה
התמודד עם הקשיים בנחישות והתמדה
מעולם לא התעצבן
כמעט תמיד חייך
זכרו יהיה תמיד עמי לכל אשר אלך
מה יש להגיד, זה אחד למליון
מכה נוראית חסרת הגיון ,
נכון, הייתי מופקד על גורלו של ניר
ולכן גם התעקשתי שיתבצע התחקיר
זה לא אני, את זה אני יודע
שהפיל אותו מהרכב הנוסע
כואב לי עליו, גם ע! ל המשפחה
שהשם ייתן לו מנוחה נכונה
זה לא אני פוסק הצבא בנחישות
חוכך בדעתו אם לערב ת'פרקליטות
עלינו החובה להגן על הצפון
והגבול הפרובלמטי הזה לעיתים גורר אסון
נכון המחיר לפעמים מנשוא
אין מילים שינחמו אב שאומר קדיש על בנו
תהי נפשו צרורה בצרור החיים
מהתזכיר התחקיר התצהיר מוצו מרבית הלקחים
קבוצות תמיכה, קצבה,
קצינת נפגעים לרשות המשפחה אנו מעמידים
גם הפעם מדובר בטרגדיה אנושית
נותר רק להצטער ולטפל בהם אישית
נכון הפקודות שוננו רק אחרי המקרה
אבל הוראות בטיחות נכתבות בדם, ככה זה.
זה לא אני, את זה אני יודע
שהפיל אותו מהרכב הנוסע
כואב לי עליו, גם על המשפחה
שהשם ייתן לו מנוחה נכונה
זה לא אני, אומר הציבור הישראלי
שעדיין שולח את ילדיו לחזית
שלא שואל יותר מדי
כי הוא מזמן הפנים
שישראל קטנה מוקפת אויבים
שנשען מיוזע על מצבה בגליל
תר אחר חלקה נוחה מושלמת בשביל הגריל
שצופר בפקקים ומחטט באף
מציץ בכותרת ומעביר עוד דף
אז מי אשם במוות של ניר?
התשובה תישאר תמיד תלויה ! באויר.
