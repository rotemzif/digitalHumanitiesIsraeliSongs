אישה אחת לאה
ושתי עיניה עייפות
פילגש די מלאה
אבל רגליה די יפות
וילד בן ארבע
וילדה בת שנה
מכונית משומשת
מיד ראשונה
החיים, החיים היפים.
או או או...
כל בוקר על הסף
נושקים במצח לאישה
פרחים כל יום שישי
לציפורנים היא רגישה
בכל יום הולדת
ואבוי אם ישכח
הוא לגן החיות
את השניים ייקח
החיים, החיים היפים.
או או או...
משכורת די טובה
עם סיכויים להתפתחות
חשבון קטן בבנק
שרק שוב לא יהיה פיחות
מפעם לפעם
ישיבות לוחצות
מחייבות היעדרו
עד שלוש בחצות
החיים, החיים היפים.
או או או...
נותרו עוד קצת חובות
אבל חובות הם רק חובות
ואיש עוד לא הושלך
בגלל משכנתא לרחובות
מפעם לפעם מכניסים עוד ריהוט
המצפון די שקט
העיקר הבריאות
החיים, החיים היפים.
או או או...
ביטוח תאונות
על כל מקרה אי נעימות
שיעול בהשכמה
אך אין עוד כל חשש למות
לוקח פילולה בלילה וישן
יעלה במשקל
אם יפסיק לעשן
החיים היפים
לפעמים מעייפים החיים,
החיים היפים.
