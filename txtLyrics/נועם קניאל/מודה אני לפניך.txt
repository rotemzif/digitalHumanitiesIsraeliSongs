מודה אני לפניך אלוהים
בטורי השיריון לחיילות תותחנים
שבתוך ים עופרת שמרו בגבולי
על פיסת אדמה שכולה היא שלי
מודה אני לפניך אלוהים
לשורות הרגלים ואבק משעולים
הרבים וטובים, עליזים ועזים
ההולכים בדרכים מול מטר פגזים
מודה אני לפניך אלוהים
מודה אני לכל הנערים
מודה בכל שירה רמה
רק לא נדע עוד מלחמה
מודה אני לפניך אלוהים
לחיילות צנחנים, לגולני שלי
ולובן חרמון כצעיף של כלה
ושרשרת הרים סביב כנרת כחולה
מודה אני לפניך אלוהים
לחובשי הנתיבות מן ים ועד ים
יהמה אז הים והשיר הוא גליו
כן אשרי ישראל שכאלו בניו
מודה אני לפניך אלוהים...
מודה אני לפניך אלוהים
לחיילות הנ"מ וכל הטייסים
על שחק החוף שמעל לראשי
על כיפה של שמיים שהיא רק שלי
מודה אני לפניך אלוהים
לכל החיילות ולכל הנערים
מזמר בתודה מתפלל ברעדה
אנא שמור על גורי אריות יהודה
מודה אני לפניך אלוהים...
