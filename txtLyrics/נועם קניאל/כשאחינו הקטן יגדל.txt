כשאחינו הקטן יגדל
יהיו ימים יפים
ובסתיו נלך לצד אחינו
ללקט בחוף צדפים
כשאחינו הקטן יגדל
הוא יכתוב לנו שירים
בחורף כשנשב בבית
הוא יפליג בסיפורים
אך עכשיו אחינו הקטן
הוא נמנמן
ואנחנו עוד צריכים
לדאוג לו כל הזמן
הוא לומד לצחוק
ולהגיד אדבדה
בקרוב ילמד לומר
ששמו הוא יהודה
כשאחינו הקטן יגדל
הוא יחוד לנו חידות
באביב הוא ילמד אותנו
איך עפות החסידות
כשאחינו הקטן יגדל
יהיו לילות כחולים
בקיץ הוא ישכים אותנו
אל נופים וטיולים
כשאחינו הקטן יגדל
לא תהיינה מלחמות
ממזרח ימים טובים יבואו
על האדמה הזאת
כשאחינו הקטן יגדל
יהיו לו ילדים
בהירי מבט ממש כמוהו
וכמוהו חמודים
