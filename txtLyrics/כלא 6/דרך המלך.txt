בוקר טללים הירווני ולפני דרך מלך
נבל וכתר חיברוני לשיר מעלות
עוד הגיגי הומים בי ולטיפת קרן שמש
חוט שרעפי גדע באחת
(יו)
תן לי להסביר, תן לי להזכיר
תן את הגלגל להחזיר
תן לי תשובה תן לי מחיר (מחיר)
לא רוצה לקום עם אור הבוקר באותו מקום
לא רוצה לדעת לאן החיים ייקחו אותי היום
אותו הדבר היום או מחר
מרגיש תקוע תקוע
איך החיים אצלי טסים סופי-שבוע שבוע
רוצה לדעת לאן פני מועדות, מרוב הדאגה 
על מה יהיה איתי, אני שוכח לחיות
מוקף דלתות מוקף בשאלות בלי תשובות
לכל אחד יש דרך אבל לא כולן נמצאות
ואם הדרך היא שמחת חיים ואושר להולך בה
אין לי מה לחפש אני כבר 20 שנה מולך בה
אני מביט, סוסי יפה, הוא על גבו אותי נושא
אל דרך המלך
דרך המלך היא לי דרכי היחידה
נבל המלך הוא שירתי
דרך המלך היא לי חלום, היא לי חידה
נבל המלך, אהבתי היחידה
דרך המלך, להפך,
דרך של עבד על אמת
עברתי מדלת לדלת
בתור ילד בסרט עם הרבה מזל
איך תרוץ אחרי הכתר, כשאתה עמוס בשלל?
אנשים פיספסו ת'עיקר
מה עדיף לחיות בקטן?
איכר, זה סתם שם תואר
דוגל בתואר הנשק
יש לי תואר בלטעות ולהתחיל מאפס
לא מרגיש אפס,
תמיד סוגר מעגל, אבל פותח דלת
כל החיים קראו לי אפס
צעקו היום שווה שישה אפסים
אחרי שישה פיספוסים פגעתי אחד
אני בפנים, מר איתמר כבר לא אחד שמנפנפים
אני מביט, סוסי יפה, הוא על גבו אותי נושא
אל דרך המלך
דרך המלך היא לי דרכי היחידה...
יו, אני ממשיך ללכת אין לי דרך אחרת
בלי לדעת מה יהיה בעוד יום או כל דקה מבשרת
לא ישבתי בחיים בידיים שלובות
חוויתי תקוות, אכזבות, ואהבות נכזבות
הצטיידתי לדרך בעצות מאנשים יקרים
חמוש בחוכמה ונסיון חיים
למדתי לבדוק את השטח, לשאוף לנצח
ואם אפסיד אנ'לא אפסיד את הלקח. לבטח
ולכן אני מניח, שכל מה שלימדו אותי חיים
שום בית ספר לא יצליח
מביט אל העתיד עיניים על הדרך
אבחר בשביל הנכון ואהפוך למלך
אני מביט, סוסי יפה, הוא על גבו אותי נושא
אל דרך המלך
דרך המלך היא לי דרכי היחידה...
אני מביט, סוסי יפה, הוא על גבו אותי נושא
אל דרך המלך
דרך המלך היא לי דרכי היחידה...
