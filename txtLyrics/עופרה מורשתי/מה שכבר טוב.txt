חושך כיסה את השביל הישן 
קפאו הטיפות, קפא גם הזמן 
חיפשתי מילים שקולן כבר נדם 
לא רציתי לשקוע איתן 
אז באתי למצוא דרכים חדשות 
שבילים לבנים, רוחות לוחשות 
נופים ירוקים נפרשים לרגלי 
והאור מבריק בעיני
שואפת אלי את היופי שכאן 
ולא מחפשת מה שלא קיים 
עוזבת מעגל בלי תכלית ובלי סוף 
נוסעת לאן שכבר טוב 
לאן שכבר טוב 
בבוקר נגלו קרני אור ראשונות 
פקחתי עיני מאתמול של תלאות 
אתמול שנראה כמו רק חלום 
שנמוג בשמחה של היום 
כשיצאתי מדרך שאין לה מוצא 
כשקמתי לצאת אל המסע 
כשהשלתי מעלי כאב זכרונות 
אז יכולתי להתחיל ולראות 
להתחיל ולראות את היופי שכאן 
למה לחפש את מה שלא קיים 
אם אמשיך לקוות ולטוות חלומות 
לא אפנה להקשיב ולראות 
את מה שכבר טוב
