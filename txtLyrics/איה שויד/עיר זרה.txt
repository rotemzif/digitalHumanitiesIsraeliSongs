משוטטת בעיר זרה 
מחוסרת או מלאת הכרה 
במה שהיה. 
השדות הפתוחים שלך זהובים 
והרוח שלך בעלים 
אבקנים של תשוקה 
ביניהם פרפרים מקסימים 
זוכרת, זוכרת שדות רחבים? 
אז מה עכשיו, רחוקה ממך 
קרובה לעצמי 
גם את משוטטת בעיר זרה 
ספרי מה היה לך 
ספרי מה היה 
אולי מצאת לך סיפור אהבה 
או שמצאת נחמה מתוקה לא שקטה 
השדות הפתוחים שלך זהובים 
והרוח שלך בעלים 
אבקנים של תשוקה 
ביניהם פרפרים מקסימים 
זוכרת, זוכרת שדות רחבים? 
שתינו עכשיו בעיר זרה 
משוטטות זו בזו זו בזו 
וכמו פגישה ראשונה 
ממששת דרכי אליך 
ניצוץ בפגישת העיניים 
שנשמט בפני מבוכה 
הדחף לחוש את כולך 
והגוף הנמס למולך 
אז מה עכשיו 
רחוקה ממך קרובה לעצמי 
וקו האופק שלך נגלה מולי
