על מרבדי הטללים
בין חומות האבן והמגדלים
צומח זית עתיק
קורן בתלתלים כסופים.
עצי אלון חסונים סביבו
שומרים עליו ומגינים
מי פז צלולים שותה
ממי מעין חיים.
נושא עיניו למזרח הומה
ובלבבו געגועים
לאותם ימים
ימי מקדש מפוארים.
זה כבר שנים הוא חולם מתפלל
אל היושב שבמרומים
שיבנה מקדש ליבו
שם ניחומים.
עוד תאיר פה מנורת שמנים
ואורה יהל
עוד ישירו שמה הלוויים
בזמרת הלל
מלוא הטנא בשבעת מינים
ברכת האל
צלצלו פעמונים
הנה הוא בא גואל.
על מרבדי הטללים
בין חומות האבן והמגדלים
צומח זית עתיק
קורן בתלתלים כסופים.
עצי אלון חסונים סביבו
שומרים עליו ומגינים
מי-פז צלולים שותה
ממי מעין חיים.
ראשו עטור אהבה ואור
ליבו נוגן לו פיוטים
מי ייתן ועוד תשוב
תפארת כוהנים.
המוני ישראל יעלו
בשיר הלל ומזמורים
ושמש אור תזרח
באלף ניגונים.
עוד תאיר פה מנורת שמנים..
