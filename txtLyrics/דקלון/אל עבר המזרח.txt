שנים רבות ישב
בכפר קטן נידח
אל מול ציון כיוון פניו
אל עבר המזרח
רק אבן חול תמכה ראשו
מהר המוריה
ובלילות זימרה נפשו
קיריה יפהפיה
תמיד ידע כי בא יבא הנס
וקול יפקוד להתכנס
וממרום אז תהדהד - בת קול
ותבשר "קום נא כי באה עת"
ובלילות הוא תפילתו נשא
ולא נח האיש גם בימים
הו אלוהי קבץ הנידחים
ופתח לנו שער הרחמים
צרורו הדל הכין
ליום ישמע אות
ובו הניח התפילין
עם ספר התפילות
בכפר קטן עוד מספרים
על איש ישר ותם
אליו קרבו שני מלאכים
והוא הלך עימם
