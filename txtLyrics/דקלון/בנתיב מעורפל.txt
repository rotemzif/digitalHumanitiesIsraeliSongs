מה לי, מה זה היה לי
לא ידעתי נפשי
מה לי, מה היה לי
כה בודד לא חופשי
רק אתמול היא אמרה לי
אתה מכולם
ואני לא הבנתי
לא אבין לעולם
לעולם לא שואלת
איך כל זה יגמר
והיא רק מייחלת
שהסוד ישמר
לא מרבה להציע
פתרון לעתיד
לא רוצה להבטיח
אהבה לתמיד
לא רצינו לדעת
מה מותר, מה אסור
כי ידענו הטעם
של פרי עץ נצור
כל גשר חצינו
וחיפשנו קצת חום
ובגן התהלכנו
התהלכנו בתום
מה לי, מה זה היה לי
להמשיך איך נוכל
הנוסיף כך לפסוע
בנתיב מעורפל
פתרון רק חיפשנו
מהיום למחר
אך וודאי לא שאלנו
אם כל זה מיותר
