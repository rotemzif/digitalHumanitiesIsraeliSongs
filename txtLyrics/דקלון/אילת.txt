כבר מזמן שלמה המלך החכם מכל אדם
תר את ההרים האלה את הים ואת סודם
ספינותיו נשאו אליה כסף ואוצרות זהב
דרך הבשמים עדיה משאות שנהב.
אני תמיד חוזר לכאן אל השקיעות על הר אדום
אל חוף הים ואל השקט שאין בשום מקום
אני תמיד חוזר לכאן תמיד נרגש כמעט נפעם
איך מתמזגים מדבר וים ומעשה אדם.
חול לבן ועץ של תומר ורוחות מדבר חמות
ובקתה קטנה של חומר מצוקים ותהומות
והדרך היורדת אל הארץ הצרובה
דגל דיו עובדה נולדת עיר בערבה.
אני תמיד חוזר לכאן...
בכבלים סמויים של קסם מושיטה העיר זרועות
מביאה אל שעריה אלף נערות נאות
שמש בירה ושמיים דקלים פורשים צילם
חופשיים ולה עדיין אסירי עולם.
אני תמיד חוזר לכאן...
