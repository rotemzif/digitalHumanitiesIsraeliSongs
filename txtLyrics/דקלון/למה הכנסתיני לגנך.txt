למה הכנסתיני אל גנך
למה השקיתיני מיינך
לא אבין מה היה טעמך
כה מתוק לי היה משפתייך
ואבוא אל גנך חביבה
ואבוא, ואת לא מנעתיני
ואוחז ברימון בחיבה
וגם את מיינך השקיתיני
ובצל הרימון דובדבן
קטנטון, ונחמד לעיניים
הוא שוכן על גופך הלבן
מה יפית אז בעיניי שבעתיים
למה הכנסתיני אל גנך...
ובחן ובחיבה חמדתי
נם בלאט מעיינך החמוד
מעיין יין, משכר חמדתי
שהרווה צימאוני האבוד
למה זה הכנסתיני אל גנך
אם אולי לאחר יעדתיהו
למה זה השקיתיני מיינך
אם בידי אחרים הפקדתיהו
למה הכנסתיני אל גנך...
