כמו נהר זורם,
המנגינות זורמות.
וכמפל גועש 
בי הן גועשות.
איתי הן משקימות עם שחר 
ואיתי נמות.
אותי הן סוחפות בלהט
ואיתי רוגעות.
שיר קולח, שיר רוגע
אם נובע מן הלב.
הוא נעים לכל שומע, הניגון ערב.
שיר קולח שיר רוגע
אם נובע מן הלב,
שיר, שיר, שיר, שיר
עד היום יאיר.
ואם כואב אני,
תיזל גם דמעתן.
או אם שמח לי,
זאת גם שמחתן.
בטוב לי או ברע לי
תמיד נאמנות.
לכן אוהב אני 
בכל אראה את המנגינות.
שיר קולח, שיר רוגע....
כמו נהר זורם,
המנגינות זורמות.
וכמעיין גובר,
תמיד הן מתחדשות.
ולעולם קולחות הן מתוך לבב ואות
ולעולם נוקדות הן, 
לנצח קיימות.
שיר קולח, שיר רוגע....
