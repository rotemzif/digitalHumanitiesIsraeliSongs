באו הצלילים ומשכוני אחריהם
מכושף הלכתי אל הלילה עמהם
שקט כחול ריחף בעיר
גם לדממות ניגון ושיר 
שיר החלומות הנכלמים
המגביהים וצוללים
עם הרוחות והטללים.
שיר החלומות שלא יושגו לעולם
שיר של אהבה טרופת אביב בלב נפעם
שיר של שמחה ויגונים
שיר של תפילה לאלהים
שיר החלומות...
מתפלא הרחק בתוך השקט הכחול
את צלילי הליל אספתי בתרמיל גדול
וכשליבי יוצא לשיר
את תרמילי אני מתיר 
שיר החלומות...
