שדה שהצהיב בדרכי
לחש סודותיו בלכתי
חציר נאסף
והסתיו כבר בסף
ונראה כי הקיץ כבר תם וחלף לו
החורף ממתין לתורו
כל איש אסף יבולו
מיהר החצב
והלבינו פרחיו
כן הקיץ כבר תם וחלף לו
הקיץ עבר
וליבי כמו נשבר
אוסף זיכרונות מן הסתם
אכן קצת עצוב
גם קר וגשום
אך הבטיח הוא לשוב
צפור מחפשת דרכה
אל ארץ החום רחקה
ועץ את עליו
כבר משיר מעליו
ונראה כי הקיץ כבר תם וחלף לו
הקיץ עבר
ואותי כבר שבר
הותיר זיכרונות רחוקים
אכן קצת עצוב
גם קר וגשום
אך הבטיח הוא לשוב
