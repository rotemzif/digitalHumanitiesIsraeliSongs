לילה אל הבית, 
עכשיו מגיעים אלפי חלומות, 
מחכים בפתח הדלת, 
לאט מתקדמים עומדים בשורות, 
יש אחד שמביט לשמיים 
יש אחד מסתכל לאחור, 
בתפילה הוא פותח ידיים, 
ואולי זה הזמן שלך לבחור, 
זה הזמן שלך לבחור... 
השירים שכל כך אהבת, 
ממלאים את ראשך, 
זאת הדרך שלך
שבילים עמוסי מנגינות, 
מובילים לביתך, 
זאת הדרך שלך
כל מה שלא העזת, 
כל מה שמזמן כבר ידעת, 
עמוק בליבך, 
זאת הדרך שלך, 
זאת הדרך שלך... 
לילה אל הבית, 
לאט מציפים את הלב הספקות 
נכנסים בתוך השער, 
עכשיו מגיעות גם אלפי שאלות 
יש אחת שעוצמת עיניים, 
ואחת מנגבת דמעות, 
המנגינה על עצמה שוב חוזרת 
ואולי זה הזמן שלך להיות, 
זה הזמן שלך להיות... 
השירים שכל כך אהבת, 
ממלאים את ראשך, 
זאת הדרך שלך
שבילים עמוסי מנגינות, 
מובילים לביתך, 
זאת הדרך שלך
כל מה שלא העזת, 
כל מה שמזמן כבר ידעת, 
עמוק בליבך, 
זאת הדרך שלך, 
זאת הדרך שלך...
