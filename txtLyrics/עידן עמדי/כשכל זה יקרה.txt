אתה יודע אומרים זה עוד רגע נגמר
ומחר כשנקום לא יישאר שום דבר 
חוץ מרעש גדול ושברים מאותה מהומה
או שבכלל זו דממה?
אתה יודע אומרים שעדיף לחייך 
כי הזמן עכשיו טס ואסור לפספס 
אתה חי ונושם בעולם, בעיקר לטפס
אז לפחות תחפש 
ואומרים שהכל ישתנה 
שהלב השחור עוד יקום ויחיה 
ואומרים שאם קצת נחכה 
אז יהיה לנו טוב 
כן, כך זה נדמה 
ואומרים שכל זה ייקרה 
אתה יודע אומרים שאנחנו עם מיוחד 
כבר שנים מנסים והוא עוד לא נכחד 
ואומרים שאנחנו בדרך להיות גוף אחד 
אבל הראש מפוחד 
אתה יודע אומרים גם שאנחנו קצת רדודים 
כי גדלנו אחרת, אל מול מסכים. 
שלימדו את כולנו בעיקר לחשב חישובים,
 לספר סיפורים..
ואומרים שהכל ישתנה 
שהלב השחור עוד יקום ויחיה 
ואומרים שאם קצת נחכה 
אז יהיה לנו טוב 
כן, כך זה נדמה 
ואומרים שכל זה ייקרה 
אתה יודע, בינינו, אני קצת שונא דיבורים 
גם נשבר לי מאלו שחוזרים ואומרים 
אני רוצה רק לרגע אחד לחשוב בעצמי, לגלות מי אני..
אני צופה בחלון ורואה אנשים שהולכים ברחוב 
לאן הם רצים? 
גם אני ביניהם עוד רץ,מנסה להבין 
תקרא לזה מאמין, תקרא לזה מאמין ...
שאולי עוד הכל ישתנה 
והלב השחור עוד ישוב ויחיה 
ואולי יגמרו הדמעות
ומחר כשנקום כבר נפסיק לחכות 
ואולי זה יכול עוד לקרות 
זה יכול עוד לקרות 
זה יכול עוד לקרות
