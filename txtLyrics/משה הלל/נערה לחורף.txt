כמה טוב שאת איתי, כי החורף שב לכאן,
רעם בא ובא ברק וימים קצרים,
כמה טוב שאת איתי וראשך עלי מורכן
הלילות עכשיו כל כך קרים
כמה טוב שאת איתי, את הכי הכי שיש
יקרה מזהב אופיר ואוצר תרשיש,
כמה טוב שאת איתי, מה אפשר עוד לבקש
מי שאת שלו, אשרי האיש!
יש לי אותך ואיני צריך דבר החורף,
כאן מתחת לשמיכה, החורף נעצר.
כמה טוב שאת איתי, את השמש והאור
בימים קרים כאלה ועצובים,
כמה טוב שאת איתי, עד החורף יעבור
ועוד חורפים רבים רבים.
יש לי אותך...
