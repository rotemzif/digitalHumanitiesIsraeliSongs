רציתי לומר לך כמה מילים
רציתי לספר לך על מקרים,
למשל שמש זורחת, מה יפה
או ציפור דואה לה בין הענן
שמעתי אותך מפזמת השיר
ראיתי אותך הולכת בעיר,
רעבתי אותך בלילות קרים
רציתי אותך כאן, שוב לידי.
לו רק הקשבת לי
לו רק העפת מבט,
לו הסתכלת סביבך
אז בי הבחנת.
שמעתי יצאת לך עם אחרים
נודע לי שלחו לך זר של פרחים,
רציתי לארוב לך בין הפתחים,
רציתי לומר לך כמה מילים
אני כאן יושב לי שוב בתוך חדרי
יושב וחולם לי על אהובתי
מבט רק תקדישי לאוהבך
לו הסתכלת קצת מסביבך.
לו רק הקשבת לי...
רציתי ללחוש לך, את אהבתי
רציתי לרמוז לך, לקנאתי
מתי שוב תרעיפי חיוך של ממש 
הרי מסביבך אינני מש...
לו רק הקשבת לי...
