יה ליל יה ליל, מי זה פילל?
יש סיפורים של אלף ליל וליל
סיפור ישן, סיפור נושן,
ומנרגילה מתאבך הוא כעשן.
היה סולטן, בעיר עמאן
והוא הביא בשביל ביתו חתן,
הרג חתן, את הסולטן
ומנרגילה מתאבך הוא כעשן.
הבה נרגילה הי, הכל עוד יתגלה
היום הוא מבלה, מחר הוא יתלה,
מאש עשן עולה, יהיה מה שיהיה.
היה כליף ובן אביו
עם הליצן חליפתו החליף,
מאז ליצן אינו ליצן
ומנרגילה מתאבך הוא כעשן.
בשוק בגדד, עמד מסגד
ואוצרות בו אלף איזמרגד,
היום נרכן, בשוק קבצן
ומנרגילה מתאבך הוא כעשן
הבה נרגילה...
באיסטמבול, גנב כבול
באזיקים ברח כמו חתול,
סיפור ישן, ברח לאן?
ומנרגילה מתאבך הוא כעשן.
בעיר ביירות, השייך מחמוד           
עושה חיים, אך התעורר שחוט,
ביקשה מתן, הוא לא נתן
ומנרגילה...מתאבך...הוא...כעשן...
