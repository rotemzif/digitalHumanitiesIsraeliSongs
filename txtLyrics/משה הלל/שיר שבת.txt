בערב שבת אשב ואזכרה
נעימות שנוגעות לי ללב
שולחן ונרות ערוכים באורה
ואבא מברך בקול ערב
ואימא עם מטפחת לשולחן מגישה 
מטעמים ומבט אוהב
אחי ואחיותי פוצחים בשירה
ואבא בפסוקים דובב
לכו נרננה וגם דרור יקרא
צור משלו אכלנו ושר הממונה.
עם שחר נקומה יחדיו להתפלל
ושליח הציבור קורא ברכת גומל
כל הילדים ביחד במקהלה גדולה
וגם הטף עונה להם בהילולה
שומעים את המפטיר וגם המתרגם
ואנוכי בקול תמיד עונה להם.
לכו נרננה וגם דרור יקרא
צור משלו אכלנו ושר הממונה.
חוזרים מבית הכנסת אבא והילדים
עומדים בתור בפתח את אימא להשכים
ואז אל השולחן נשבה מסובים
ואימא מגישה את הג'חנון והביצים
ואבא יברך עם צאת השבת
לנר ולבשמים נפשי מייחלה.
לכו נרננה וגם דרור יקרא
צור משלו אכלנו ושר הממונה.
