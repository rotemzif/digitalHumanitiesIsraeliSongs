הטקס הפרטי שלנו יחזור גם השנה
לא בטוח מה התאריך, אתה כבר לא נמצא
אין דין, גם לא דיין, מזמן כבר אין סיבה לבכות
איך נדפקנו על ידי נשות העיירה, והן אפילו לא יודעות
אם תהיה לי הזדמנות לחזור אחורה לשנות
אם תהיה לי הזדמנות, אולי עדיף כבר לא להיות
ורק אתה מבין הכל אבל אתה כבר לא נמצא
הטקס הפרטי שלנו יחזור גם השנה
חשבתי שאצליח, חשבתי שאהיה
צדקתי בהכל, האם אתה רואה?
המים עכורים, שוחה בתוך ביצה
תמים ומאמין, לא מפריע לסביבה
ורק לפני שבוע עוד חיבקתי בחורה
לא פחות, הרבה יותר - גם היא חיבקה בחזרה
רצינו מהכל, מהר, לבלוע בשקיקה
שכחנו לעצור, לבדוק אם יש פה אהבה
עכשיו בינינו יש אוקיינוס ויש עוד יבשה
יושב בחור מצחין, כותב את שמך על הגלויה
אין לבחור ואין להתלונן, הכל היסטוריה עתיקה
ככה זה כשאתה רץ רחוק, אתה נתקע עם עצמך.
חשבתי שאצליח, חשבתי שאהיה
צדקתי בהכל, האם אתה רואה?
המים עכורים, שוחה בתוך ביצה
תמים ומאמין, כבר לא מפריע לסביבה
אם תהיה לי הזדמנות לחזור אחורה לשנות
אם תהיה לי הזדמנות, אולי עדיף כבר לא להיות
אין לבחור ואין להתלונן, הכל היסטוריה עתיקה
ככה זה כשאתה רץ רחוק, אתה נתקע עם עצמך.
חשבתי שאצליח...
