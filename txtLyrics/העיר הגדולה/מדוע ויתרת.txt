בדיוק כשעברת לידי הייתי עסוק
בלנסות להבין למה את לא כאן
ואולי עסוק במליון דברים אחרים
כמו למצוא עבודה או דירה או לברור ערוצים
בדיוק כשעברת לידי עצמתי עיניים
כי השמש סינוורה או סתם כי הייתי עייף
חולם בהקיץ על לחלום חלומות אמיתיים
ובינתיים אולי את ליד, אולי עוד לא נולדת
תני לי לשחק את התפקיד הראשי
בסרט שלך
תני לי קצת ממך, קחי הרבה ממני
תגידי - מדוע ויתרת?
ובינתיים מדורת השבט שורפת את העיר
והקירות מתקרבים זה לזה, כל יום מילימטר
ספוג בזיעה של הקיץ שעבר
והיא ניגרת ללא רחמים, שוטפת כל דבר
תני לי לשחק את התפקיד הראשי...
אולי תעברי שוב לידי ותעירי אותי אם אשן
אולי תעצרי את הקירות שזזים, אולי תעצרי את הזמן
תבואי בלונדינית, תבואי שחורה, תבואי עירומה
תגיעי מהר ותכבי את השריפה
תני לי לשחק את התפקיד הראשי...
