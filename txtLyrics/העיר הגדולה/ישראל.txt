מדינה של כולם או אולי של רובם
מאבדת עצמה, נסגרת לעולם
בממשלת אחדות או ממשלת מיעוט
ויכוח לשם ויכוח סובב על כל שטות
מדינה של כולם או אולי של רובם
אפילו לכתוב לך מרגיש מטומטם
שחורה מתמיד ובכל זאת חיוורת
צרודה, מלוכלכת, את יושביה אוכלת
אני בתוך זה או בעצם ליד
לא מצביע, לא משפיע, לא מביט מהצד
בפלאפל של אהובה, בקסבה של חולון
שותה דיאט קולה, מזיע המון
ארובות של עשן, ריקות מעיניים
מגדלי יוקרה מגרדים ת'שמיים
האמוציות צורחות, הנרבים הולמים
את ואני נרקבים מבפנים
אני בתוך זה או בעצם ליד
לא מצביע, לא משפיע, לא מביט מהצד
בשווארמה של שאול בקניון איילון
נוחר בבוז על אובדן החזון
אני בתוך זה או בעצם ליד
לא מצביע, לא משפיע, לא מביט מהצד
ברגע של שפיות, ברגע של רצון
חוזר לעשן - ולעזאזל הכל
