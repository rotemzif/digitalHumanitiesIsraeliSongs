פעם היה לי רצון לעזוב
לטוס שתיים עשרה שעות, לזרוק את כל מי שקרוב
לא לזכור אף אחד, להכיר אחרים
לשכור דירה יקרה, להיות מוקף בזרים
תפוח גדול ופארק מרכזי
כיכר של זמן אחר, לא הזמן שלי
אני אהיה שם לבד, לא אכיר אף אחד
אדבר באנגלית, אם בכלל אדבר
ואשיר בעברית, לבד, כמו בישראל
הבהלתי את עצמי ואני עדיין כאן
בלי פארק מרכזי אבל עם פארק לאומי
בלי תפוח גדול אבל עם יונתן
בלי דירה יקרה, עם דירה ברמת גן
שותה בתל אביב, מרוצה מעצמי
והכיכר הכי קרובה - כיכר המנהיג שלי
אני אהיה שם לבד...
