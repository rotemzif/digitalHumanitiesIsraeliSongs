לפעמים זה כל מה שצריך בשביל ללכת אחורה 
ולהסתכל בהטייה על אנשים שהולכים הפוך 
לפעמים גם קצת פחות בשביל לראות 
שהאמת שלי היא הזיה של עיניים עצומות לרווחה 
ושבעה מצמוצים שבגללם ריסים מטפטפים 
נתזי טיפות על לחיים חלקות 
גם שש דקות זה לא מעט בשביל לקלוט 
שלעשות שטויות זה כמו לחיות 
את החיים הכי נכון 
חמישה חיוכים ביום זה כל מה שצריך 
בשביל לחלום יפה וככה יש לאן לברוח 
ארבע שתיקות בשיחה אחת 
ויד אחת לא במקום 
גולשת בנחלי אכזב 
כמו אכזבה. ממך. 
שלושה ימים של יחד והראש בעננים 
המחשבות בתוך מיטה של שושנים שמוטי קוצים 
ושתי שפתיים שאחת ננשכת השניה נושפת 
וביחד יש רק שקט 
זה כל מה שצריך 
בשביל לחלום יפה וככה יש לאן לברוח 
אני צריכה רק דקה אחת כדי לדעת שזה נגמר...
