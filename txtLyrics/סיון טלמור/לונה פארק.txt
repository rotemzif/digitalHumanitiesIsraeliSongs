בלונה פארק של תל אביב,
עשן ופיח מסביב
הבוקר.
וכל יורדי הכפר לעיר,
משלמים  את המחיר,
ביוקר.
בלונה לונה פארק
גלגל ענק של ציפיות,
מראות, מראות שוב אשליות,
של אושר.
רכבת ההרים עולה,
מיד תבוא הנפילה
ותקום שבור לעוד בוקר.
בלונה לונה פארק
בדוכנים בחנויות
מציעים לראווה שמחות
של רגע
מכוניות שמתנגשות,
ליצן ישן ברחובות
כי הוא נשאר, והתמכר
ללונה לונה פארק
צמר גפן מסוכר
אורות צבעוניים ולילה לא נגמר
בלונה לונה פארק
