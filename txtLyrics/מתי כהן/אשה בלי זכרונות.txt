ואם הכל נראה גמור וזה הסוף 
הראש כבר לא מסכים לדאות או לאהוב 
ספינות קלות אל נמלי לא מגיעות 
גופן טבע המפרשים במצולות 
אחשוב בכוח על יופייך המהולל 
דמותך תניס את הייאוש המקולל 
לגעת בך זה לעולם מגע עמוק 
חלום רחוק יכול גם הוא להיות מתוק 
בחלומות הזוגיות איתך קלה 
כשאת נוגעת כף ידי לא מזיעה 
כל השטויות שלי שוקעות במצולות
השגעונות שלך שוכנים לצד ספינות 
גם אם הכל נראה גמור וזה הסוף 
אני לבד אך הבדידות היא בת חלוף 
הרי תמיד תהיי לי דמות לדמיונות 
ספינה יפה שמפליגה בין חורבות 
תמיד נאהב את הדברים שלא נשיג 
ואהבה כמו זאת היא יופי של הגיג 
שמסייע לי לחלוף את התקופות 
בהן הזמן סגור ואין בו חלונות 
אני חולם שאת קוטפת את פרחי
ומתעטפת במלים שהן עלי
אני אוהב לחלום איך את שקטה 
כשאור הבית מתפרק לעלטה 
שנים חלפתי כך על פני המפלות 
איתי היית אשה יפה בלי זכרונות 
אני תוהה אם את קיימת או תהיי 
ומי ייקח את מה שלא היה שלי
