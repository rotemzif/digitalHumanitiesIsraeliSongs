אוהב אותך עד כלות הנשימה, 
עד תום.
אוהב אותך ויש בי מהומה, 
פלגים של חום.
אוהב אותך ומשום מה,
איני מוצא מקום.
אוהב אותך, 
את שוב הומה בי,לילה וגם יום.
כמו זעקת הלב,
כמו להב אש צורב.
שוב אהבה, 
גואה בי וגואה בי עד כאב.
כמו מבוכה גדולה,
כמו אנחה קלה.
שוב אהבה,
גואה בי וגואה בי ועולה.
אוהב אותך בדרך חד סטרית,
קצרה.
אוהב אותך, את בלתי אפשרית,
עיר אסורה.
אוהב אותך, את לא מקרית,
את לא אישה זרה.
אוהב אותך, 
כמו שמתי לי אותך, למטרה.
כמו זעקת הלב...
אהבה הייתה,
אהבה חייתה,
אהבה כבתה,
טרם מותה.
כמו זעקת הלב...
