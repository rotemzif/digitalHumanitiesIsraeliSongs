עשרים אלף רגל
מעל אוקיינוס שחור
בלי צל חיוך של ירח
ווקמן על האוזניים
אין מקום לרגליים
הייתי רוצה למות לשעה, 
או סתם לישון
כתף איטלקית מבושמת מעירה אותי
הוא בטוח שאני צרפתייה
אז אני משחקת אותה
עד הסוף ממלמלת "Oui"
רוקמת לכבודו זהות חדשה
קנית לי כרטיס טיסה
הייתי צריכה משהו חזק כדי לשכוח
שבועיים שם, זה כמו חודש כאן
אמרת "משם, יהיה לך קל יותר לסלוח..."
רוברטו מציג את עצמו לפני
מזמין אותי לכוסית אחרי הנחיתה
אין לי כוח להתנגד
בבדידותי מעולם לא הייתי חזקה
מכות על הבר, רועדות לי הברכיים
בטלויזיה זה נראה פחות כואב
הוא ממהר למזוג לי עוד יין
מנפנף כמו מנצח
במפתח הלב
קנית לי כרטיס טיסה...
