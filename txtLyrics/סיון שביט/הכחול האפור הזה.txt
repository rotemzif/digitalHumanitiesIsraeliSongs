כבר שלושה ימים שהגשם הזה לא מפסיק
אין בא ואין יוצא
לפעמים אני מסוגלת למצוא בזה צד מצחיק
אבל אתה כל הזמן בוכה
והדמעות שלך מתפתלות במין ריקוד עצבני
בין זיפי הזקן שאתה מסרב לגלח
אז אל תצפה ממני לתשובות עכשיו
עדיף שתיקח את עצמך להתקלח
באור הכחול האפור הזה
כשאנחנו מאבדים את הצללים
אתה מתפלל
אני קוראת עיתונים
בכל דקה שעוברת המים ששוטפים את הרחובות מתקרבים לעננים
והעננים שלא מראים שום סימן של התעייפות
משייטים בשמים כמו ספוגים
הלואי שהייתי מוצאת חתיכת מסטיק ישנה זרוקה באיזה תיק
משהו שיתחכך לי בשיניים
כבר שלושה ימים שהגשם לא מפסיק
ומתחיל גם אצל הלחץ בעיניים
