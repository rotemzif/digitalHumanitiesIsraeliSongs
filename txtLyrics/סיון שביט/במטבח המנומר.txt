במטבח המנומר שלי 
אתה ואני 
וחמש עשרה כוסות של תה 
מדברים 
או יותר נכון אתה מדבר 
על מה שאני 
על מה שהייתי צריכה להיות 
לדעתך ולדעת עוד כמה דעות 
העולם נעצר 
לאיזה שבע שעות 
לטובת המילים שאתה מפריח כמו בועות 
ואני שואפת אותן לתוך הריאות 
אתה יודע שאני 
מכושפת כולי 
ושמהיום לא אצליח לעזוב אותך 
אפילו אם ארצה 
ואני שקטה כמו שאף פעם לא הייתי 
מקשיבה לך כמו הילדה הכי טובה 
שבדרך כלל אין לה מקום אצלי 
במטבח המנומר שלי 
במטבח המנומר 
כלום לא יישאר אותו הדבר 
הגבול מתחיל להיות מטושטש 
בין האסור והמותר 
כשאתה נוגע בי כמו רקדן 
בקצות האצבעות 
אני נותנת לך לעשות 
כל מה שרצית לעשות לי
