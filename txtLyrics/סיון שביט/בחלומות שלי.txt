בחלומות שלי אני לא מצליחה לחזור הביתה.
תמיד יש משהו, או מישהו, שלא נותן לי לחזור. 
סוזנה אומרת שאני שקופה.
בלי להסתיר היא מחייכת ואתה מוסיף - זאת רק תקופה, 
זה יעבור. 
בחלומות שלי אני יושבת במושב אחורי של מכונית נוסעת. 
לפעמים מישהו מסיע אותי,
לפעמים אני נוהגת משם בעצמי. 
סוזנה אומרת שאני קרובה. היא מסדרת לעצמה את הכרית. 
ואתה מוסיף- את נהדרת, אצלך הכל אפשרי. 
אני עוצמת ופוקחת ועוצמת ופוקחת עיניים. 
אני עוצמת ופוקחת ועוצמת ופוקחת עיניים. 
אני עוצמת ופוקחת ועוצמת ופוקחת עיניים.
אני עוצמת ופוקחת עיניים.
הגשם שוב יורד. האם אתה פוחד כמוני? 
זה נראה כאילו הוא מתחזק עם כל שנה. 
אני לא ישנה, כל הלילה מתהפכת ונופלת
שוב אל זרועותיה של השינה.
