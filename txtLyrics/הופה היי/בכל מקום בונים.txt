בכל מקום בונים, בונים,
בכל מקום בונים.
אם פעם פה צמחו בתים
היום צומחים שכנים.
- תגיד, שמעת על הצב?
- לא, מה קרה לצב?
- הוא לא מצא מקום לבנות,
בנה לו על הגב.
בכל מקום, בכל פינה
בונים עכשיו שכונה.
אם לא שכונה, אז עסק ביש,
מחר עושים שם כביש.
- אני חושב שזה נפלא!
- תראו לאט לאט
הארץ מתפתחת לה.
- ומתכסה אספלט!
בונים הכל: רבי קומות,
מלון, מזנון, חניון.
הארץ מתפתחת לה
וזה עולה מיליון.
- לאף אחד זה לא אכפת!
כולם רצים היום.
- אני רוצה שממה קטנה!
- תפסיקי! מה פתאום?
- היתה לי פה גבעה של חול
היה מקום לשתול.
- פה שרו פעם צפורים
- היום יש צופרים.
- אז מה עושות הצפורים,
דרורים, יונים נצים?
- הן לא מצאו מקום לבנות,
בנו על העצים!
בונים בונים בונים
מחול ואבנים,
הבו לבנים!
אין פנאי!
בונים בונים. 
