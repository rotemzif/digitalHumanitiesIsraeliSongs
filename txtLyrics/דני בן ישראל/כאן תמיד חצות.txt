רק אתמול אמרת אוהבת
רק אתמול לחשת "נאהב"
והרוח הנושבת רגע לא נשב
רק אתמול פתחת הדלת
ובידך שושן אדום
והיום חלפת בדרך בלי לומר שלום
השעון עמד מלכת
כאן תמיד חצות
רוח ועלי שלכת בחוצות
השולחן ערוך לשניים
המפה צחורה, זכה
הבקבוק מלא ביין, אך הכוס ריקה
שני זוגות של נעליים
שני כרים על המיטה
בוקר בא, כבר צהריים - כאן עוד עלטה
השעון עמד מלכת...
רק אתמול אמרת אוהבת
רק אתמול לחשת, זוכר
והיום את סוד לוחשת לבחור אחר
עד שתפתחי הדלת
ובידך שושן אדום
אחכה לבד בחדר, לא אראה אור יום
השעון עמד מלכת...
