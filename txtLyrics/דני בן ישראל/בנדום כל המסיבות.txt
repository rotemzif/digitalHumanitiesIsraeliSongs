בן אדם
בנדום כל המסיבות
וכשהכיוף נגמר
מה אתה עושה?
כן, מה אתה עושה
כשאתה נשאר לבסוף עם עצמך והולך הביתה?
היית כבר בכל המקומות המשעשעים
סגרת כבר את כל הדיסקוטקים
(חוץ מאלו שנשרפו)
ברכת על המזון בכל מסעדות הבוקר
מה אתה עושה אז?
האם אתה מבסוט?
האם אתה עצוב?
עייף?
עצבני?
לא רוצה לישון, רוצה להשתגע
לא רוצה לישון, רוצה להשתגע
מה אתה עושה, בן אדם
בנדום כל המסיבות
כשהכיוף נגמר?
האם אתה חושב על דברים
שהיית עושה לה לו היתה כאן?
האם אתה לבד?
האם לבד לך?
או שאתה פשוט שמח
שסוף כל סוף נפטרת ממנה
ואתה שבע רצון ועייף ולבד
לבד
לבד
האם אתה שובר את הראש
למי עוד אפשר לצלצל?
אולי אפשר עוד למצוא איזה שעשועים
בעיר ה... עייפה הזאת
(הייתי אומר דבר אחר אבל לא נעים - תקליט)
בחוץ לארץ
בשעה כזאת
מתחילים רק את החיים
או יה!
נו, טוב
אתה יכול לשמוע קצת מוזיקה טובה
שאתה באמת אוהב
זה יכול להיות גם שיר מיושן
שכשאתה נמצא בין החבר'ה
אולי תלגלג עליו
או - כן - אתה יכול לקרוא איזה רומן
עד שאתה נרדם
או עד שאתה מגלה מי הרוצח
יושבים באמבטיה החמה
אמבטיה חמה
עד שהעייפות הנעימה מתפשטת באיברים
ונרדמים
קמים לבסוף חצי מתים
לגלות שהמים באמבטיה כבר קרים
מאוד מאוד מאוד מאוד
והיום כבר מאיר
אפשר גם ללא ללכת לישון
ללכת לים ביחד עם כל שופכי הביוב המזוכיסטים
עם הגוויות המקומטות
ועם המופרעות הלא נורמלית
לסבול את הקור
אתה יכול לא לישון
ולהבטיח לעצמך גיגית... לא, עוד הפעם
אתה יכול לא לישון
ולהבטיח לעצמך חגיגית
לתפוס תנומה במשך היום
ובכלל הגיע הזמן פעם
ואללה, פעם
פעם אחת לישון מוקדם
בשעות שתמיד כתוב שבריא לישון בהן
ולקום למחרת בבוקר
בשביל אלוהים, לא בשבילך
בן אדם
בנדום כל המסיבות
כשהכיוף נגמר
מה אתה עושה?
תהיה רציני לרגע
האם אתה חושב - לא, לא - ברצינות
אתה חושב על עצמך? החיים בכלל?
אתה חושב שסתם בזבזת או הרגת זמן?
אתה חושב שיכולת לגמור את הזמן
בצורה יותר מוצלחת
תראה, סוף כל סוף
יש לך פחות יום בחיים שלך
בנדום כל המסיבות
כשהכיוף נגמר
מה אתה עושה, בן אדם?
אתה מאלו שעושים יוגה או זן?
אין דבר
אין מה להתבייש
תגיד, אתה מאמין באלוהים, ברוך שמו?
קורא בתנ"ך ומתפלל?
זה בסדר
זו דרך טובה להיות בדד אך לא בודד
(ואללה, איזה משפט!)
אולי אתה מתכנן תוכניות לעתיד?
למחר? למחרתיים? לעוד שנה?
עושה חשבון נפש?
היי, אתה אוהב את הזמן
שבו אתה נשאר עם עצמך
בנדום כל המסיבות
כשהכיוף נגמר?
משתדל להרדם מהר
כדי להתחיל מחר את כל הסיפור מחדש
תגיד
תגיד, אתה מאמין?
תגיד, אתה מאונן?
יעני עושה ביד, מה יש?
ששש, אל תתבייש, אני לא אספר לאף אחד
בעצם, זה על הכיף-כיף-כיופאק
לא צריך ללוות אותה הביתה
או לעסוק בגילוי אהבה
ועוד כל מיני חנטרישים כאלה
אפשר פשוט לסובב את הגב בשקט
ולהרדם
תגיד, אתה מפחד להישאר לבד?
מאמין ברוחות ושדים ומצפון לא נקי?
שובב!
שטויות, זו לא גבורה לא לפחד
האם אתה חושב על מוות
ונהיה כזה מין מיסטי לאללה
מה, אתה לא מבין בכלל על מה אני מתכוון
כשאני מדבר על הזמן
שבו אתה נשאר לבד עם עצמך
בנדום כל המסיבות
כשהכיוף נגמר
הו, אם כך אני מקנא בך
ואללה, באמת
האם אתה מנסה להתחבר לגורלך
או לברוח ממנו?
תגיד, האם אתה כל כך מסטול
שאתה לא מסוגל לענות לי?
אתה נלחם במוות?
מחפש אלוהים חיים?
אז מה?
אתה חושב על עצמך או על החיים
בעצם מה אני עושה בנדום כל המסיבות
בשעות שהכיף נגמר לי
תגיד
תגיד!
תגיד, רציתי לשאול אותך משהו
תגיד!
טוב, אל תגיד.
