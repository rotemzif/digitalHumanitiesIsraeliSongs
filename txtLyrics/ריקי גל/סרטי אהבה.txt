סרטי אהבה עם סוף טוב
שמוקרנים בלילות החורף
היתה רגילה לראות עוד
מאז שהיתה ילדה.
היא גדלה ועברה דירות
כל חודש אם יש או אין צורך
זה היה בגללך ואתה לא
ידעת מזה דבר.
ועיניה הכחולות מזילות דמעות
אתה לא מאמין ולא בא לראות
וכל הרחובות בליל חורף נוגה
ריקים כמו אצלה, כי אתה לא בא
היא צוחקת בוכה
היא אוהבת אותך
ואתה לא בא
היא צוחקת בוכה
היא אוהבת אותך
כמו בסרטי אהבה.
לפעמים יש טרגדיות בעיתונים
ושוטרים במדי יום, חוקרים כיוונים
אך עיקבות אהבה אין באבנים
רק אצלה, כשאתה לא בא.
ועיניה הכחולות מזילות דמעות...
