רחש הלילה,
על פני השקט גובר
מתעצם קולו.
ילד בורח,
בין השמיכות מסתתר
עם פעימות ליבו.
יש עננים בחלון,
מישהו זז בוילון,
פחד הלילה מרחף,
תנו לו לישון.
יש ענקים בארון,
למה החושך אדום?
איפה היד שתלטף.
הוא מתעייף ונרדם לאט
חלומות
ארוכים
מתפתלים במעופו.
ואלוהים, ומלאכים,
עוטפים את גופו
מבלי לגעת בנפשו.
רחש הלילה
על פני השקט גובר
מתעצם קולו.
גבר בורח
בין השמיכות מסתתר
עם פעימות ליבו.
רגע חולף בשעון,
על המיטה יש מקום,
לו רק ידע שהיא תלך
ככה פתאום.
ריח מוכר לידו,
שמתפוגג לאיטו,
למה העצב מתמשך.
הוא מתהפך ונרדם לאט
חלומות
ארוכים
מתפתלים במעופו,
ואלוהים, ומלאכים,
עוטפים את גופו
מבלי לגעת בנפשו.
הוא משתוקק שוב
למגע של אימו.
