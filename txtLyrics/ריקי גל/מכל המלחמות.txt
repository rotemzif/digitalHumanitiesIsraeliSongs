ילדה קטנה אישה גדולה
אני כבר מבולבלת
דפקתי את הראש בכל פינת חיים
יש לי שירים לימים אפורים
יש לי שקרים כשבאים הפחדים.
ילדה יפה זו השפה 
ואת כבר מדברת
צחקו עלייך בעיתון המקומי
יש לך שונאים, בימים רגילים
יש חלומות שצריך להנשים
מכל המלחמות אני חוזרת בעצמי
קמה לתחיה כמו בהתחלה
מכל האכזבות אני נפרדת בעצמי
רגע מנוחה כמו בהבטחה
שנשבעתי אז בלבי.
איספי ידייך מן האש
ולכעסך הניחי
הביטי לאחור רק כדי להמשיך
יש לך צבעים לימים מחווירים
יש לך אותך לא צריך הסברים
ילדה קטנה אישה גדולה
אני כבר לא נבהלת
בסך הכל רוצה לשיר קצת מעצמי
יש לי קולות שחוזרים ואומרים
יש חלומות שצריך להנשים
