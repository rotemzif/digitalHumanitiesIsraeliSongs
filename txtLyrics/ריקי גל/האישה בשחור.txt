הומים צהריים על עיר ומלואה
שעושה הכנות לקרבה ובאה
היא טרודה ונחפזת, עיר עסוקה
עוד מעט ותגיע, שבת המלכה.
אוטובוסים גדושים, חנויות עמוסות
מי שטרם הספיק, עוד יכול לנסות
והעיר אז תחדל לסאון ולסחור
לאן את הולכת, אישה בשחור
בשווקים עוד קוראים הרוכלים לך בקול
למלא בסלים מן הטוב והזול
ואפשר עוד לצאת ואפשר עוד לבחור
לאן את הולכת, אישה בשחור
בבתי הקפה הגולשים אל הים
מדפי העיתון הם נושאים מבטם
פרחחי הרחוב אחרייך שרים
נהגי מוניות לך קוראים וצופרים
בהמון הגועש את חלפת לבדך,
מי יושיט לך ידו מי תתני לו ידך
מי יבוא לקראתך וחיוך בעיניו
מי ידע להגיד אם שלום לך עכשיו
בבתי הקפה הגולשים אל הים
מדפי העיתון הם נושאים מבטם
פרחחי הרחוב אחרייך שרים
נהגי מוניות לך קוראים וצופרים
וחומדים את חלקת צווארך הצחור
לאן את הולכת, אישה בשחור
