שעה של בוקר אור הדימדומים עולה
והשמיים בצהוב כמו שדה
מתחתי החול ולפני הים
עוד מעט זריחה גדולה מעל כולם...
אני יודעת שזה לא באשמתך
לפעמים אני כזאת ילדה רעה
אבל אני יודעת כשאני טועה
על כל דבר אני שואלת
מה את עושה? מה את עושה?
שעה של בוקר הרחוב כל כך שקט
כאילו אף אחד לא גר כאן באמת
ורק אני לבד על חוף הים שלי
השמש כאן זורחת ורק בשבילי
אני יודעת שזה לא תמיד אתה
שאומר את המילה האחרונה
וזה מה שחופר עוד בור עמוק בך
על כל דבר אני שואלת
מה את עושה? מה את עושה?
תמיד כשהשחר עולה
משהו בי בוכה
חושף ומגלה
חולות עמוקים של תקווה
וים של אהבה
מציף אותי בך...
שעה של בוקר והכל שחור לבן
נראה כאילו זה חלום רחוק ישן
של מישהו אחר שעוד לא התעורר
נו, מה כבר יש לו להפסיד, בחוץ בוער
אני יודעת שזה לא חשוב עכשיו
מה שרצינו נעלם מזמן בסתיו
אולי בדרך מחכה לה התשובה
על כל דבר אני שואלת
מה את עושה?
מה את עושה?
מה את עושה?
תמיד כשהשחר עולה...
