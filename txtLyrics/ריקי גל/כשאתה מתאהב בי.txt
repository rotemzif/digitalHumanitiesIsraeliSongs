כשאתה מתאהב בי פתאום מחדש
ואני אסירת תודה
רכה מתמכרת לטעם הדבש
כמו לאמת יחידה
שיעור מפוכח מימים עצובים
לא נשכח עם הזמן לא נרדם
אני לא בוטחת בך אהובי
אני לא בוטחת באף אדם
כשאתה משלח את כל הנקמות
בידי הרוצחים הקטנים
לשרוף לי את כל התשובות השלמות
חיסול חשבונות של שנים
חדרים, חדרים נסגרים מסביבי
צער שומר את סודם
ואני לא פותחת לך אהובי
אני לא פותחת לאף אדם
הלילה מוכר כוכבים וכזבים
וטוב לי לשכב לצידם
ואני לא הולכת איתך אהובי
לא אני לא הולכת איתך אהובי
לא אני לא הולכת עם אף אדם
כשאתה מתאהב בי מחדש...
