לאט לאט אני ואת, כמו בנפרד, אבל כל כך ביחד, לומדות ללכת
קונה לך עוד זוג נעליים ושמלה, אפילו שתיים בכתום ותכלת
איתך אני אישה, איתך ילדה ולפעמים קצת מבולבלת, יופייך מכה בי
לפעמים בתוך בטנך שדים רוקדים ולפעמים שותקת, גופך רועד בי
גופך רוקד בי מבפנים
כמו שמש גדולה אני בוערת
לילה ויום לתת בך עוד חום
את צוחקת, בוכה, בועטת אני נשארת
אמא מאוחרת
אמרו שאין כאן ילדים יפים, עכשיו הם מחכים לבית קשור בסרט
אמרו הגעת, חכי גם את ועוד מעט, כן, רק עוד קצת, תבואי, יהיה אחרת
את מאושרת, בשבילי
כמו שמש גדולה אני בוערת
לילה ויום לתת בך עוד חום
את צוחקת, בוכה, בועטת ואני נשארת
אמא מאוחרת
וכששתינו מחזיקות ידיים
העולם כולו נדמה לו כאן
ומי יכול עלינו שתיים
אמא וילדה תמיד בזמן
כמו שמש גדולה אני בוערת
לילה ויום לתת בך עוד חום
את צוחקת, בוכה, בועטת
ואני נשארת
אמא מאושרת
