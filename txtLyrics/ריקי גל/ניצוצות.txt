את נותנת הכל, הכל ללא גבול
לא משאירה לך אזור ביטחון 
בצרידות של קולך הצלול
כל משפט אמיתי ונכון 
את חושפת הכל, הכל עד הסוף
עד העצב החי, עמוק עד כאב
וקולך החודר, הכסוף 
כמו אזמל שנוגע בלב 
את יפה את כל כך אישה 
כל אחד בקהל הוא אישך 
במקצב ובצליל לבושה 
והילת האורות לראשך 
פזמון: 
ניצוצות ניתזים מסביבך 
את דולקת , צוחקת בוכה
שגעון שגובר והולך 
התרגשות שעל סף מבוכה 
כמו לוליין את קשורה לקצה חוט 
בקצה השני מיקרופון 
ואיתך כך נחיה ונמות 
עד התו הרוטט האחרון 
מניין לקחת את הקסם 
ומניין שאבת את הכוח 
להתיר ולזרוק את הרסן 
מעפר לעלות ולפרוח 
את יפה את כל כך אישה 
כל אחד בקהל הוא אישך 
במקצב ובצליל לבושה
והילת האורות לראשך 
ניצוצות . . .
