אני ישנה וחולמת שאני ישנה
ואני שונאת את הבוקר כבר הרבה שנים
עם הסיגריה הזאת שהיא תמיד אחרונה
והכוסית הזאת עם המיץ תפוזים
עם רק טיפת וודקה בפנים
הו, בנות בנות
כמה שאנחנו נהנות
מהתאבדויות קטנות
עומדת על גג גבוה, צועדת על חבלים
ואתם שואלים איך היא עוד לא נפלה
הסקרנות הזאת שכבר הרגה לי כמה חתולים
עוד לא הרגה אותי, החתולה הגדולה.
אני חיה עם אחד ואוהבת את השני
רק כשאני ישנה אני לא עושה כל טעות
שונאת את הבוקר כולל הציפורים
עם הסיגריה הזאת שהיא תמיד אחרונה
ועוד וודקה אחת קפואה
לפני שאני אמות
הו, בנות בנות..
