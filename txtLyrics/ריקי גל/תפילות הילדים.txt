סר טרז חייכה לילדה הקטנה
וקלעה לה צמה בהירה על הגב
מר ברנס הלבישה שמלה לבנה
ולימדה איך כורעים בתפילה מול הצלב
ותקרת המיסיון ברחוב הנביאים
התמלאה נגינות של עוגב
סביב לשולחן ילדים אסופים
אוכלים בין כנפי מלאכים יפים.
תפילות הילדים שבוכים לאף אחד
אלוהים שומר בתיבה מיוחדת
ואני עוד שומעת ילדה קטנה לבד
בקול של מלאך, מגורש מגן עדן.
אלוהים של בית צעירות מזרחי
מסכים אך ורק לתפילות מספרים
ילדה ממיסיון , לא מתמצאת כל כך
סתם ממלמלת מילים ושקרים
וחוששת ממי שמשגיח מעל
ובטח ייתן עונשים חמורים.
תפילות הילדים שבוכים לאף אחד...
וסבא מקשיב ומבין במבט
בשתיקה של זקנים, מקבל את הכל
ממלא את הבית באור של שבת
ברוך המבדיל בין קודש לחול
תפילות הילדים שבוכים לאף אחד...
