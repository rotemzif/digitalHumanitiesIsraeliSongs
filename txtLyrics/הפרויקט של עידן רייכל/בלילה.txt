אולי בקרוב, אולי אחרי החגים 
מי יודע, מי יודע
אולי במקרה כשכבר לא תצפה
מי יודע, מי יודע
בדלת הזו או מחוץ לחלון 
עוד הכול מחכה
בבוקר אחד או בערב כמו זה
אתה בטח תראה
ברגע חולף או בגשם שוטף
מי יודע, מי יודע
כשכולם ישנים אף אחד לא רואה
מי יודע, מי יודע
וגם אם נדמה שהיה ונגמר
עוד הכול מחכה
גם אם רע וקשה וקרוב לקצה
אתה בטח תראה
אם תשאל אז הלב יענה
ובלילה, בלילה 
בשעות הקטנות
התפילות הפשוטות מבקשות
בלילה, בלילה 
לחכות לתשובות
כדי למצוא עוד סיבה לקוות
רגע לפני שבכלל לא תרצה
מי יודע, מי יודע
ולפני שתגיד שכבר לא משנה
מי יודע, מי יודע
ואם הטעם קצת מר ושורף בחזה
אז הכול יחכה
אתה כאן, יש עוד זמן והכול ישתנה 
אתה בטח תראה
אם תשאל אז הלב יענה
