כאן בין כל קירות ביתי
הכל סגור ואין איש מפריע
אל מול שתיקת קירות ביתי
אין רחש שייכנס
כאן בין כל קצוות ביתי אין כל מכשול
בכל שבילי החדר
אין שמש שישרוף
ואין גם צל אשר יחשיך
ואין משב סופה
ואין גשם שישטוף
ואין גם צוהר שיבהיל
ואין דבר אשר ישרוף את כל קירות ביתי
הכל הרי מוגן
מכל אורב בפתח 
בין כל קירות ביתי 
אין אף אחד אשר ילך 
כאן בין כל קירות ביתי 
שתיקה גדולה 
אפורה ומנחמת 
אל מול אימת הרחוב וילון מוסט ואור הנר
כאן בין כל קצוות ביתי יש זיכרון 
מכתב תחת דלת 
ואין קול אשר קורא
ואין לו כל עונה 
ואין משב סופה...
ואין כאב שיישאר
כי כל קירות ביתי
הם לובן מנחם 
ואין כתמים של דם וחבלות 
שריטות בלב 
הכל הרי נכתב מראש 
אתה יודע 
בין כל קירות ביתי 
אין פרח שינבול בטרם עת
