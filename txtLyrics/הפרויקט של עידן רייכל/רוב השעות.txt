רוב השעות שנשארו
היו מלאות אהבה
ברוב הימים שברחו לנו
הייתה איתי והייתי איתה
ברוב השירים שעטפו את החדר
הייתי כולי סערה
ומה שנותר לבסוף מהשבר
ברוב המקרים נותרה שתיקה
ברוב הבריחות ופרצי הזעם
אני זוכר משב רוח קרה
ברוב הרוחות וסופות הגשם
בסוף היום חזרה חזרה
ברוב השירים עוד זוכר את פניה
נוגעות לא נוגעות
ודמעה של שתיקה
ברוב הדמעות השתקפות החדר
כמו גוזר על חייה למות בנידה
יש ימים שנשארו
והם רבים והם שלה
ויש שעות שמלאות כולן בריח שלה
ורוב הזמן הייתה נשארת
וכשלא הייתה בוכה
ואם זה כך ואם אחרת
אני נשאר שלה
