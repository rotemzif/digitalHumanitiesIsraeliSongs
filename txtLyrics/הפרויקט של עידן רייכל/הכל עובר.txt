כבר הייתי די רחוק ממך
ולא נותרו לנו מילים לדבר
ורוח סחפה מפרש בודד
בסוף הפכה אותו בודד יותר
מכל חלום ורחש מתעורר
הכל עובר.
כל מה שפעם היה ונשכח
היום הוא לא חוזר
זה רק כל קמט שבעור נחרט
שהיום הוא כבר בוער יותר
מתוך שאין דרך חזרה
והכל עובר.
כל עוד יום רודף לו יום ולילה לילה
וכל עוד אין חדש על פני האדמה
טוב שרק נשארנו יחד
וטוב שיש לנו למי לספר
למרות הכל אין דרך חזרה
והכל עובר.
כל פצע שהגליד ושוב נפתח
היום צורב יותר
הוא מתאחה ומתחדש מעצמו
ושוב פורץ הכל ומתגבר
כבר לא נשבר והופך למשבר
והכל עובר.
כל עוד יום רודף...
ואת זוכרת איך פעם היינו
מול הרוח וכוחה הגובר
ואחרי כל השנים הרעות
חזרו שנים טובות רבות יותר
טוב שרק נשארנו יחד
וטוב שיש לנו למי לספר
למרות הכל אין דרך חזרה
והכל עובר.
