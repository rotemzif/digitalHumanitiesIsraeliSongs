אז אל תגידי נגמר 
הכאב עדיין חי 
וגם אם הטעם מר 
בכל זאת יש טעם לדבר 
ועדיין יש מה לומר 
וקול שעוד לא נשבר 
אז אל תגידי נשבר 
בחוץ ירח שלם 
שט מעל שדות הבר 
ובפנים עדיין חולם 
חלום שנעלם מכבר, את רואה 
אך לא הכל עבר 
אז אל תגידי עבר 
דברים אחדים אבדו 
אבל יש דבר שנשאר 
ואולי הוא הכי חשוב, הכי יקר 
בסופו של דבר 
אז אל תגידי דבר 
שבי כאן עכשיו לידי 
בחדר הזה המוכר 
כמו שישבנו אז 
מבלי להגיד דבר 
ברגע רחוק, לא נגמר 
אז אל תגידי עבר 
דברים אחדים אבדו 
אבל יש דבר שנשאר 
ואולי הוא הכי חשוב, הכי יקר 
בסופו של דבר 
בסופו של דבר
