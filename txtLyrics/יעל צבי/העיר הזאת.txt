תראה את הבחור הזה 
עומד ברחוב בתוך הזרם 
בודק עגלת קניות ריקה 
ליד קולנוע חן 
האור אצלו מזמן כבה 
ובעיניו אין שום דבר 
בקבוק שמתמלא 
זה עוד בקבוק שמתרוקן 
אז איך אתה אומר לי שאתה בודד 
השמש לא זורחת בשבילך 
בוא איתי אולי תראה 
מה שבעיר הזאת קורה 
אראה לך כמה דברים שישנו אותך 
תגיד ראית את האשה 
שעל ידה שוכב לו כלב 
כורעת על ברכיה 
ראשה צמוד אל הרצפה 
הכלב לבדו מבין 
בחוש הזה של הכלבים 
מה זה לגרור את החיים 
בתוך שקית אשפה 
אז איך אתה אומר לי...
אתה מכיר את הזקן 
שמנגן ליד הסנטר 
לובש מעיל צבאי 
ממלחמה שכבר היתה 
העיר הזאת לא מרחמת 
על עוד גיבור שעוד זוכר 
ימים רעים קשים יותר 
אך לא קשים כמותה 
אז איך אתה אומר לי...
