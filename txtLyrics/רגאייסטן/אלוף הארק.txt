סיירת קמר"ש במבצע לעצור מחבל מבוקש
כולם מזיעים מנסים לא לנשום
ולחדד רועד במכנס,
בינתיים אבו זחלא המנוסה מבין שהנה בא הסוף
כן הוא מכין את המטען שיביא את החורבן
זה לא יגמר בטוב.
מלמעלה השמש קופחת
הלבבות פועמים לאחור
לפתע מגיעה טויוטה לבנה
ויוצא האלוף שמציל את המדינה
אלוף הארק, הנה הוא מציל את המצב
אלוף הארק, כולם מתחילים לרקוד עכשיו
כי זה אלוף עם חרבות על הכתף ומחסנית מלאה בכיף
הנה האלוף שמציל את המצב.
הבוקר בבנק לא פשוט כנראה ששוב קרה סקנדל
המנהל החמדן עשה בלאגן
וכל הפנסיה נעלמה, חבל
מאות אנשים זועמים, הבנקאים בפנים חיוורי פנים וקול
ומנשה המורה לא יודע מה קורה
מה יעשה כשיהיה גדול
מלמעלה השמש קופחת
בהמון השיגו איזה לום
לפתע מגיעה סוסיתא לבנה
ויוצא האלוף שמציל את המדינה
אלוף הארק...
בכנסת סוער במיוחד, הפעם זה תקציב הביטחון
הסיעות טוענות שאפשר קצת פחות
ויותר לחולי שיגרון
לא עוזר שיש איום בגיזרה ומלחמה שנגמרה רק בשבוע שהיה
הסיעות נחושות, המילים הן קשות
הנה הנה ונפלה הממשלה
מלמעלה הניאון מנצנץ, הפטיש של היו"ר מקפצץ
לפתע בשמיים חורקת עגלה
ויוצא האלוף רכוב על איילה
אז הארק כאן כן הוא נותן את הטון
מגשר על פערים על ריב שנאה ומדון
הנה גברת והנה אדון
וילדים קופצים רוקדים שרים בתוך ההמון
מדן ועד אילת מהחרמון עד הכינרת
כולנו חושבים כן, רוצים לחיות אחרת
לחייך, לשיר, לרקוד ולשמוח
אלוף האלופים נותן לנו ת'כוח
אז יש עוד תקווה לעם ישראל
הצוהל, המוהל, הגואל, המבלבל
יש לי תשובה, אינני שואל
תקווה חדשה בלבנו מחולל
בבית לחם, דמשק וגם בכרמיאל
הריעו לאלוף גואל ישראל
אלוף הארק, הנה הוא מציל את המצב
אלוף הארק, כולם מתחילים לרקוד עכשיו
להיות או להיות עם מיץ אשכוליות, הנה הוא מציל את המצב
זה אלוף הארק אלוף הארק, הנה האלוף שמציל את המצב.
