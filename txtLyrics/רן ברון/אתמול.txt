הבטחון העצמי עולה ויורד
ונוזל ממני
כמו הדמעות שזולגות מעיני
כשהשחר עולה והלבנה יורדת
בבואתי משתנה בכל הצצה בראי
לא יודעת עליה דבר
רוצה רק ללמוד לאהוב
ולשם שינוי גם את עצמי
אתמול הייתי יפה
לפחות את זה אני יודעת
לפעמים זה עוזר
בכל בוקר עושה היכרות מחדש
בעיקר עם העיניים
ולוקחת אותן לטיול משותף
על גופי, בתוכי, על הפנים
ברגשות מעורבים יוצאת מעצמי
ויושבת איתן
בוחנת כל תגובה
ומהר מאוד בורחת חזרה
אתמול הייתי יפה
לפחות את זה אני יודעת
לפעמים זה עוזר
