מה אומר לך כשתשובי אל הבית
מה אשיר למשמע קול צחוקך
הזמן יגיד מתי אראה שוב את פנייך
מתקרבות אל סף דלתי ומחייכות
לקראת בואך אשב שוב תחת עץ הזית
אביט סביב ואזכר בנוף תמימותך
ורק מבט אחד לשם
אל גבעת טוב עינייך, מחזיר אותי לריח שלמותך
ולמעלה מתבונן שיפוגו עננים
שישוב ושיהיה בהיר כמו בימים
שהיינו אוהבים
ושכל הניגונים, יתנגנו עלינו
יתנגנו עלינו...
מה אתן לך כשתשובי אל הבית
מה אתן ליפה בנשים
ומשתוקק למעט ממבטייך
צחוק עינייך, מהו רב טובך
והשנים עוברות את כותבת לי בינתיים
במכתבים אני עונה לתפילתך
כמו ליל שישי כשהשמש בין ערביים
הכל מוכן עכשיו לקראת בואך
ולמעלה מתבונן...
