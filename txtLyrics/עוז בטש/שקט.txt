מחפש קצת שמש
מחפש קצת אור
מחפש קצת שקט
מנסה לחיות
שוב כותב מארץ רחוקה
לא מוצא לי דרך חזרה
ועוטף עוד נפש אבודה
ורוקדים ביחד אל תוך הזריחה
אל תיקחו אותי מכאן - לא רוצה להתעורר
העולם ממשיך ואני רק רוצה להיעצר 
ולעצום את העיניים ולהיות מוצף בחום
משהו קורה בפנים
כמו לחיות בתוך חלום 
נשכב על החול 
הכוכבים בסדר כמו אתמול
ומביט למעלה ואור גדול של לילה מאיר על הכול
עכשיו כבר יש בי כוח להמשיך בדרך משלי
מחר ודאי יקרה לי עוד משהו טוב
משהו טוב
אל תיקחו אותי מכאן...
