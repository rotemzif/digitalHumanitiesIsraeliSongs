ממעמקי הים הגדול 
מבין גלי הים הכחול 
אותו ניגון ישן קורא לי
והוא ענוג והוא עתיק 
ולוחש כסוד ממתיק 
בצלילו הרך תמיד יכה בי 
ומגלי המנגינה, 
המתחלפים בכל עונה 
ביום שמש או ביום קרה 
או ככה סתם ביום נפלא 
מרטיטה היא בחוזקה 
מנגינת חיי,
מנגינת הנשמה.
ממעמקי הלב האוהב 
ממצולות לבי המתרחב 
אותו ניגון עתיק קורא לי
והוא עדין כקול מיתר 
צלילו כמים למדבר 
וככף יד רכה תמיד ילטפני 
ומגלי המנגינה...
ומבין המיתרים
מבין מאות אלפי שירים
מנגינת חיי עולה בי
היא מהדהדת בתוכי
המנגינה של נשמתי 
אילו רק ידעה 
מה היא עושה לי
ומגלי המנגינה...
