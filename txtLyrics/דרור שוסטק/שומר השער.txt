יצאתי לחפש תשובה לעצב המתוק
שזורם בתוך דמי ובלב עמוק
שומר השער מבקש לפתוח את דלתו
אם לא תדע את התשובה, לא תוכל לחזור
בתי הכנסת מציעים אהבה וחום
וכדורים צבעוניים יתנו לך הכל
שומר השער מבקש לפתוח את לבו
אם לא תדע את התשובה לא תוכל לחזור
עמוק עמוק בתוך הלב חבוי לו בור
ובקצהו מעיין של אושר ושל אור
המשכתי בדרכי אל העצב המתוק
במדבר לוהט ובסופות קרות
מתוך השקט הסוער שמעתי לחישה
הן לא תדע אותי עד שלא תדע אותה
עמוק עמוק בתוך הלב...
שנים רבות חלפו עת ידעתי את הסוד
פתח לי את השער והמשכתי כך לצעוד
הגעתי אז אל דלת עץ כבדה יותר מזו
ובפיתחה עומד שומר מביט בי עם חרבו
עמוק עמוק בתוך הלב...
