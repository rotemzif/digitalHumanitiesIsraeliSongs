את חרותי שמרתי לי אותך כמו כוכב בסער 
 את חרותי עזרת לי לעמוד בכל כאב וצער
 וללכת בדרכי גורלי עד תבוא גם עלי השלכת
 ולרקום חלומות על קרני הלבנה וללכת ללכת
 את חרותי  למען רצונך את שבועותי הפרתי  
 את חרותי לשמור בריתי איתך את חולצתי מכרתי
 סבלתי הרבה וכאבתי בלי די
 רק למען אמון בי תיתני
  נטשתי ארצי וטובי ידידי ושלך רק הינני
 את חרותי  הורית לי לוותר על תפנוקים ונועם  
 את חרותי לימדת את ליבי גם בבדידות לשמוח
 את שלימדת אותי לחייך למראה הרפתקה שחלפה לה
 ללקק את פצעיי במסתור ולקום וללכת לי הלאה
 את חרותי בלילה קר אחד הפרתי את בריתנו 
 וכך ערקתי לבדי מהשביל עליו פסענו שנינו
 בגדתי בך חרותי הטובה אל הכלא פסעתי בצער
 אל הכלא החם אשר שמו אהבה נאספתי כמו נער
וסוהרת יפה
בתנועה רחבה
נעלה את השער
