ליל שבת אחד נפתחו השמים 
ברק גדול הבזיק אלקטריק גבעתיים 
ארבעה נערים, כשההורים בחו"ל 
יצאו אל הפרדס, עברו את קו הגבול... 
מעשה בארבעה שנכנסו לפרדס. 
הראשון אמר: אני יש לי ניסיון 
תשגיחו על הראש שלא יקרה אסון 
אחרי שנעבור בשערי שמים 
כשנעמוד מול אבני השיש 
אל תגידו מים מים. 
מעשה בארבעה שנכנסו לפרדס. 
השני אמר: אני נוגע לא נוגע 
ויש לי הרגשה אני הולך ומשתגע 
הדברים חומקים אין צורה מוגדרת 
רגע אין ורגע יש המציאות כמו מתפזרת. 
מעשה בארבעה שנכנסו לפרדס. 
השלישי נגוז נפטר מן העולם 
פשט את גופו כמו מעיל ונעלם 
ואומרים עכשיו הוא גנן בכיר 
בגן העדן הירוק בקצה העיר. 
מעשה בארבעה שנכנסו לפרדס. 
הרביעי חזר אבל הפך אחר 
עם החברים שלו הוא בקושי מדבר 
נוסע ושותק אל תוך הלילה השחור 
ואל הבית אל האור הוא לא יכול לחזור. 
ליל שבת אחד נפתחו השמים 
ברק גדול הבזיק אלקטריק גבעתיים 
ארבעה נערים, כשההורים בחו"ל 
יצאו אל הפרדס, עברו את קו הגבול...
