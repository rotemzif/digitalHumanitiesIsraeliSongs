ברחוב השוק עגבניות אדום בוהק ביום בהיר
בדרך אל העבודה יורד אל דרום העיר
בתוך הרעש הגדול שומר על קשר לאחד
הולך בתוך המון אדם מרגיש לבד
קלרינט טורקי צרוד חוזר ומקונן
אני תופס פינה בצד יושב ומתבונן
משקה חריף בסיטונות, חומוס פול
קבצן שיכור צועק: "הכל כפול"!
מתי תבוא, מתי תבוא
מתי תבוא הגאולה מתי יהיה סוף לגלות
כולם עוצרים את הנשימה ומחכים להתגלות
ברחוב השוק הפרי גלוי אך טעמו נסתר
זה המקום בו אני חי בו אני נשאר.
כולם באים בשערייך ואת עוד ישנה
התעוררי, התעוררי, חלפו שבעים שנה.
מתי תבוא...
