לכו נרננה לה', נריעה לצור ישענו,
נקדמה פניו בתודה, בזמירות נריע לו.
כי אל גדול ה', ומלך גדול על כל אלהים,
אשר בידו מחקרי- ארץ, ותועפות הרים לו.
אשר-לו הים והוא עשהו, ויבשת ידיו יצרו,
בחצוצרות וקול שופר, הריעו לפני המלך.
לכו נרננה לה', נריעה לצור ישענו,
נקדמה פניו בתודה, בזמירות נריע לו.
ירעם הים ומלאו, תבל ויושבי בה,
נהרות ימחאו כף, יחד הרים ירננו.
עבדו את ה' בשמחה, באו לפניו ברננה,
באו שעריו בתודה חצרותיו בתהלה.
לכה דודי לקראת כלה, פני שבת נקבלה:
שמור וזכור בדבור אחד, השמיענו אל המיחד,
ה' אחד ושמו אחד, לשם ולתפארת ולתהלה:
לקראת שבת לכו ונלכה, כי היא מקור הברכה,
מראש מקדם נסוכה, סוף מעשה במחשבה תחלה:
התנערי מעפר קומי, לבשי בגדי תפארתך עמי,
על-יד בן-ישי בית הלחמי, קרבה אל- נפשי גאלה:
התעוררי התעוררי, כי-בא אורך קומי אורי,
עורי עורי שיר דברי, כבוד ה' עליך נגלה:
לא תבשי ולא תכלמי, מה-תשתוחחי ומה-תהמי,
בך יחסו עניי עמי, ונבנתה עיר על תלה:
ימין ושמאל תפרוצי, ואת ה' תעריצי,
על -יד איש בן-פרצי, ונשמחה ונגילה:
בואי בשלום עטרת בעלה, גם-ברנה ובצהלה,
תוך אמוני עם סגלה, בואי כלה, בואי כלה.
לכה דודי לקראת כלה, פני שבת נקבלה:
