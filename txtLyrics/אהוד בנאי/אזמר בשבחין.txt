אזמר בשבחין
למיעל גו פתחין
דבחקל תפוחין
דאינון קדישין
נזמן לה השתא
בפתורא חדתא
ובמנרתא טבתא
דנהרא על רישין
ימינא ושמאלא
וביניהו כלה
בקישוטין אזלא
ומאנין ולבושין
יחבק לה בעלה
וביסודא דילה
דעביד ניחא לה
יהא כתיש כתישין
צוחין אף עקתין
בטלין ושביתין
ברם אנפין חדתין
ורוחין עם נפשין
חדו סגי ייתי
ועל חדא תרתי
נהורא לה ימטי
וברכן דנפישין
קריבו שושבינין
עבידו תיקונין
לאפשא זינין
ונונין עם רחשין
למעבד נשמתין
ורוחיא חדתין
בתרתין ותלתין
ובתלתא שבשין
ועטרין שבעין לה
ומלכא דלעילא
דתתעטר כלה
בקדיש קדישין
רשימין וסתימין
בגו כל עלמין
ברם עתיק יומין
הלא בטיש בטישין
יהא רעוא קמיה
דתשרי על עמיה
דיתענג לשמיה
במתקין ודובשין
אסדר לדרומא
מנרתא דסתימא
ושולחן עם נהמא
בצפונא ארשין
בחמרא גו כסא
ומדאני אסא
לארוס וארוסה
להתקפא חלשין
נעטר לון כתרין
במילין יקירין
בשבעין עיטורין
דעל גבי חמשין
שכינתא תתעטר
בשית נהמי לסטר
בווין תתקטר 
וזינין דכנישין
