לבדו הוא בוואדי בגיטרה פורט 
בשקט בשקט כשהלילה יורד 
משוטט בין צלילים עולה יורד בסולם 
לא מוצא את הפתח לצאת לעולם 
השיר שוב חומק מסרב להיכתב 
הוא מחפש את מפתח הלב 
קולו כה שקט אף אחד לא יודע 
אפילו הוא את עצמו בקושי שומע 
יום אחר יום הוא לא מוכן לוותר 
הוא יודע יש פתח יש אור מסתתר 
אבל השיר שוב חומק מסרב להיכתב 
הוא עוד מחפש את מפתח הלב 
הוא מרגיש יש בו כוח רוצה להשתחרר 
לצאת לעולם להרעיד לעורר 
לשיר על המים לשיר על האש 
על חלומות לא פתורים ועל כל מה שיש 
אבל השיר שוב חומק מסרב להיכתב 
הוא מחפש את מפתח הלב 
הסופה מתקרבת אומרים יהיה קר 
הוא חוזר אל הצריף ממתין למחר 
השיר שנובט כל כך רוצה ללבלב 
הוא מחפש את מפתח הלב
