הקולות שעולים כמו עשן לשמיים
נבלעים בחלל נמוגים במרחב
שאגת ההמון במגרש כדורגל
תפילת החזן נגינת העוגב
קריאתה של העיר המיית האוקיינוס
קול מים רבים וקולות מלחמה
מתמזגים להמייה אחת
אנחת האדמה
יבבת התינוק שנפלט מהשקט
ואנחת הזקן שאל השקט הולך
יללת התן צפירת הרכבת
הם כולם שביל אחד מתמשך
קריאתה של העיר...
ירעם הים ומלואו, תבל ויושבי בה
נהרות ימחאו כף, יחד הרים ירננו
תיכון תבל בל תימוט, ידין עמים במישרים
ישמחו השמיים ותגל הארץ
