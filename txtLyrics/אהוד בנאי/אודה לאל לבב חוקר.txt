שימו לב אל הנשמה
לשם שבו ואחלמה,
ואורה כאור החמה
שבעתים כאור הבקר.
מכסא כבוד חצבה
לגור בארץ ערבה,
להצילה מלהבה
ולהאירה לפנות בקר.
אודה לאל לבב חוקר,
ברן יחד כוכבי בקר.
עורו נא, כי בכל לילה
נשמתכם עולה למעלה,
לתת דין וחשבון מפעלה
ליוצר ערב ובקר .
ימצאה מקשטת
בטלית וטוטפת,
כמו כלה מקדשת
תמיד בבקר בבקר .
אודה לאל לבב חוקר,
ברן יחד כוכבי בקר.
הנאמן בפקדונו
יחזירנה לו כרצונו:
איש לא גוע בעוונו
ויהי ערב ויהי בקר.
והחיו העניה
יחידה תמה ונקיה.
ומי אשר לא חיה
איך יזכה לאור הבקר?
אודה לאל לבב חוקר,
ברן יחד כוכבי בקר.
