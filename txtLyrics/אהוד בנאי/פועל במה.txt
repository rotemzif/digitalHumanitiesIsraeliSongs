הקהל התפזר, הנגנים נבלעו במונית,
יוסף שאול ואני מקפלים את הבמה
אל תוך המשאית.
שקט של אחרי הסערה
יורד על האולם ועל הבמה
יוסף סופר את הפנסים
שאול ואני מקפלים את הבדים
שורה של ארגזים מסודרים קו ישר
בראש מהדהד המופע שהיה, שנגמר.
כשנגמור להעמיס נצא לדרך
השחר מתחיל לעלות
יוסף עם הקוניאק מתחיל לדבר שטויות
הוא אומר שנמאס לו הלילה הפחד
והכביש השחור
ושמחר בשלוש
יוצאים לעוד הופעה בחצור.
צמת קסטינה חשוך ואדיש
כל העולם ישן, רק אנחנו על הכביש.
ואני נרדם על הכבלים מאחור
שומע איך שאול צועק על יוסף
איך אתה נוהג, יה שיכור?
עכשיו שאול שר
צל עץ תמר ואור ירח
ויוסף מחליף מהלך
מקלל וגונח.
