אחרי שכבר ארזנו את הכל והתפזרנו
תמיד נשארת עוד מילה אחת שלא אמרנו
עניין אחד סגור שלא פתחנו
וצליל תועה שמאחור שכחנו
עד הפעם הבאה
אחרי שהחלום נמוג ואל המציאות חזרנו
תמיד נשאר עוד רגע חמקמק שלא תפסנו
ואם אפשר היה להחזיר גלגל כמו בסרט
יכול להיות שזה היה עובר לגמרי אחרת
עד הפעם הבאה
עכשיו הגיע זמן לזוז נהיה כבר מאוחר
ומשהו באוויר נשאר תלוי זה לא ממש נגמר
תמיד נשאר מבט אחד שלא קלטנו
תמיד נשאר עוד שיר אחד לשיר ועוד לא שרנו
עד הפעם הבאה
וים של מבטים עיניים מסתכלות עליך
ומה שתעשה הזמן חומק מבין אצבעותיך
רצית להמריא לפתוח שערי שמים
אבל על האדמה אתה הולך בינתיים
עד הפעם הבאה
