יצחק שן זהב היה מפקד של יחידה מובחרת
שמואל היה ילד חשב שהחיים זה סרט
הדגל של שניהם נהיה סמרטוט סחוט
אחרי שהם בקושי רב חולצו מדאון-טאון ביירות
שן זהב עזב הכל והסתלק לניו יורק סיטי
היו שמועות שהוא יועץ למחתרת בטהיטי
ראו אותו באבו-דאבי במסווה של איש סוכנות
מתאסלם עם נוצריה בהשגחת הרבנות
היתה זו שעת בין הערביים
שעה של מסתורין
שמואל הריח שיש איזה משהו באוויר
והוא חיפש את שן זהב כמו מטורף בכל העיר
עד שהוא נתקל בו במסעדה של תימנים
בקצה רחוב ה- 42 פינת רחוב 60
שן זהב אמר לשמואל שמע יש איזה עניין
לא סמים גם לא נשק אבל זה מסוכן
שמואל אמר לשן זהב חבוב אני איתך
אחרי הכל מה כבר מסוכן בשבילי ובשבילך
הייתה זו שעת בין הערביים
שעה של מסתורין
שן זהב הכניס את שמואל בסוד העניינים
מעורבים בעסק כבר יותר מארבעה מימדים
מדובר במבצע נועז נגד כל חוקי הזמן
ההוראות באות ישר מלמעלה הצופן קשת בענן
השניים כבר עמדו לצאת לקראת הבלתי ידוע
כשהופיעה נערה יפה בלבוש צנוע
אמרה שהיא רבקה גור-אריה מברוקלין מחצר של רב
קרובה בעצם די רחוקה של יצחק שן זהב
היתה זו שעת בין הערביים
שעה של מסתורין
שמואל הזמין את רבקה לשבת מאחור
שן זהב ליד ההגה נסע שעות בלי לעצור
היה זה לילה בלי ירח על כביש לוטה בערפל
רבקה שאלה לאן והם ענו לעזאזל
היא צעקה היי יש תהום ממש ממול
שן זהב נרגש לחש כן זהו קו הגבול
כשרבקה הבינה שהם לא יעצרו היא קפצה מן המכונית
הם נבלעו בסדק אור שכמו ברק חתך באפלולית
היתה זו שעת בין הערביים
שעה של מסתורין
שן זהב ושמואל עד היום עוד לא חזרו
ב- CNN דווח על חור שחור במקום שהם קפצו
אומרים שהם גברו על כוחות הכובד והמשיכה
ראו אותם בו זמנית בטקסס בבת ים ובחיפה
ורבקה גור-אריה התעוררה בקדומים
חיפשה על המרקע לשווא תוכנית עם שורשים
מדי פעם היא נזכרת בשמואל וביצחק שן זהב
ולעצמה חושבת מעניין איפה הם עכשיו
היתה זו שעת בין הערביים
שעה של מסתורין
