על דרך יפו לפנות בוקר דהרנו ארבעה פרשים
הבוס הצ'יף הטרובדור והדוכס במסע מחקר חשאי
קיבלנו מפה עתיקה ומצפן מסנדלר ארמני עיוור
וזקן יצאנו לרחובות להרכיב תרכובות להחיות
נפשות. מעיר לעיר חולפים כמו שמועה עם נהג
מתולתל וכנפיים בדרכנו לשחרר את השושנה להשיב את
הטעם למים לא ביקשנו כבוד לא ממון וגם לא
את שמנו בעיתון לצער העולם ביקשנו
תרופה לעצור את המגיפה.
הבוס חזר מצלילה עמוקה הצ'יף הדליק לו מקטרת
הדוכס היה חולה אהבה הטרובדור בא מארץ אחרת
כל אחד דיבר שפה זרה אך הייתה מטרה משותפת:
להחזיר את הכוונה למקום אליו היא שיכת.
