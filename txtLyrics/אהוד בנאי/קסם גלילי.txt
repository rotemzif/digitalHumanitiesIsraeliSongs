קסם לונדוני
וקסם גלילי
אחד לאחד קרעתם אותי
באמצע הדרך שכחתי לאן
גלגלתי את עצמי בדרך עשן
וג'קי נוסעת
היא עוזבת את הכל
שלושה חתולים
ואהוב בכחול
היא תתגעגע לאור הבהיר
כשענן ערפל יעלה על העיר
כשג'קי חוזרת
היא תקנה אדמה
עם עדר עיזים
היא תחיה על רמה
בסתיו היא תקטוף לה
זיתים למכביר
אחר כך היא תביא לנו צנצנת לעיר
דמיינתי את סקוטלנד
אחרי הר תבור
בלילה חשוך קפאתי מקור
עזרה לי גיטרה
עזרה לי האש
עזר לי הבוקר
באור מתחדש
