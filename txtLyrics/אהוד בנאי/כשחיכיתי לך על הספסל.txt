נפגשנו לפנות בוקר על טיילת שוממה
האם היה זה מקרה או כוח עליון
כשחזרנו הביתה על פנינו הם חלפו
שיירות צבא בדרך ללבנון
האם ידעת שאז בשנת שמונים ושתיים
היו שבעה ליקויי חמה ולבנה
קראתי על זה בחוברת מדע לנוער
כשחיכיתי לך על הספסל במרפאה
יצאנו מהאבל אל החתונה
בשמים היו שבעת הליקויים
האם ידעת שזה קורה פעם בשמונה עשרה שנה
וזה ימשיך כך לנצח נצחים
הבטתי בדלת, חיכיתי לסימן
קיוויתי שתהיה לנו תרופה
קראתי בחוברת להעביר את הזמן
כשחיכיתי לך על הספסל במרפאה
ומי ידע איך יהיו פני הדברים
כשהאלף ייגמר והחדש ייפתח
חלום בלהות או אופקים חדשים
אני רוצה להיות שם איתך
בשנת האלפיים, הביטי לשמים
יהיו שבעה ליקויי חמה ולבנה
קראתי בחוברת מדע לנוער
כשחיכיתי לך על הספסל במרפאה
