לו יכולתי לראות
לו יכולתי לנוע
לו יכולתי לדבר,
עזבי את הכל
ושובי הביתה -
הייתי אומר לך ...
היתי אומר.
דנת אותי לרצות,
לקוות, לאהוב,
דנת אותי לחיים.
דנתי אותך,
להיות לי כלה
בחופת מתים.
עיר זרה
צל רודף אותנו
אין לנו גואל.
את ממלטת אותי
אבל אני הרודף,
אני - הצל.
הפרדי ממני, מאמי,
עצמי את עיני,
קברי אותי מחוץ לליבך.
מחקי אותי,
מתוך גופך
ומתוך זכרונך.
לא יכולתי לראות
לו יכולתי לנוע
לו יכולתי לדבר,
עזבי את הכל,
ושובי הביתה -
הייתי אומר לך...
כן, הייתי אומר.
