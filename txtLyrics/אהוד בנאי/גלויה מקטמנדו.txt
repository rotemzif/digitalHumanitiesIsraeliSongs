היא שלחה לי גלויה מקטמנדו
כותבת שכרגע היא קצת בבילבול
לא יודעת אם לטוס להודו או לטנגיר
מרגישה שזה פתוח
וזה יופי של אוויר... בקטמנדו.
היא כותבת שבחדר במלון יש פישפשים
אם היא תישאר בלי כסף לא תחזור אל ההורים
היא תקטוף ענבים בצרפת או בכרתים
וזה פתוח זה מדליק
היא עם הראש בעננים... בקטמנדו.
היא כותבת שבארץ רק שקעה בדיכאון
כל האהבות שלה הסתיימו בכישלון
לקחה קורס מזורז לפיתוח מודעות
והחליטה להמריא
להשתחרר מהסיוט... בקטמנדו.
היא כותבת אל תדאג אני חושבת עליך
אבל עכשיו אני יודעת יותר טוב בלעדיך
חייבת לנצל את הרגע החולף
חייבת לעצמי את הכף לרחף... בקטמנדו.
היא הכירה גרמני שעובד על אניה
אם היא תבוא למינכן הוא יסדר לה עבודה
יקח אותה באוטו ויראה לה את ברלין
אני כל כך שמח בשבילה וממתין
לעוד גלויה... מקטמנדו.
