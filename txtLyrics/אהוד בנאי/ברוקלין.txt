ברוקלין של קודש ברוקלין של חול
שומע קצת אידיש נו הבלה אספניול
ברוקלין רב שלמה הסנה הבוער
ברוקלין לו ריד הפח הדוקר.
ברוקלין של סו שחזרה להיות שרה
ובכל ליל שבת בבית כנסת היא שרה
ברוקלין דכאון ברוקלין אושר
ברוקלין פרוצה ברוקלין גלאט כושר.
על הדרך לברוקלין אני מתרגש
האם יש בה את מה שלבי מבקש
ברוקלין באופק על הדרך עשן
הולך בגשם ושר לעצמי שיר ישן
ברוקלין בייבי בשמלה פרחונית
אני אגיע אלייך כשתעצור לי מונית
ברוקלין נגלה ברוקלין נסתר
אני לא מכאן אבל לא ממש זר.
ברוקלין באופק אני מתרגש
האם יש בך את מה שלבי מבקש.
ברוקלין אומרת: "אבא לא מת
הוא רק ישן קצת בעולם האמת
הוא יחזור בגדול ובפיו שיר הלל
והוא יעיף את ברוקלין עד לארץ ישראל."
ברוקלין של מעלה ברוקלין תחתית
הרכבת עוצרת רק בתחנה הסופית
ברוקלין היית או חלמתי חלום
מחר לא אהיה אני רק היום.
ברוקלין של קודש ברוקלין של חול
שומע קצת אידיש נו הבלה אספניול.
