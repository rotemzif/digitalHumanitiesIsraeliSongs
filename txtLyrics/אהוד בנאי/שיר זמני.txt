תארי לעצמך, את ואני 
על אי, לנצח... 
כשיש זמן לכל דבר 
לכל דבר יש זמן 
אי, ים תיכוני, יהודי, גלובאלי, 
פתוח אל הים, פתוח לעולם 
בית מעץ, פרחים בגינה, 
באמצע הכפר, אמנון ותמר, 
ויש זמן לכל דבר 
לכל דבר יש זמן 
בית קולנוע קטן, הצגות יומיות, 
בשחור ולבן, מערבונים וטרזן, 
שתי מסעדות, כשרות, 
אחת על החוף, שנייה על ההר, 
בית כנסת עתיק עם מניין למנחה, 
בסגנון מעורב ויש לנו רב 
ויש זמן לכל דבר 
לכל דבר יש זמן. 
תארי לעצמך, את ואני 
מטיילים על המזח כשהערב יורד 
צעירים עם גיטרות מדליקים מדורות 
ואנשים באים ואנשים הולכים 
כל הדלתות פתוחות 
בשנות חיינו האחרונות 
הנמשכות לנצח 
כשיש זמן לכל דבר 
לכל דבר יש זמן. 
תארי לעצמך, את ואני 
על אי, לנצח...
