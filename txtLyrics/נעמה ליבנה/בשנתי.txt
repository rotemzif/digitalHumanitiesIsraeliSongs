בשנתי, והנה מחשבה 
ורוחה עשנה וכחלחלת 
והלילה כבד מדרכים 
הכובלות את רגליו בשלשלת 
בשנתי, והנה זכרון 
וקולו צעקה מתגלגלת 
ודמדום שעותי החוזרות 
כאימת הספינה הכושלת 
ובשנתי צחקתי בתוך הזיכרון 
ואת בכיי הותרתי לרגע אחרון 
ובשנתי בכיתי ברגע אחרון 
ואת בכיי שכחתי בתוך הזכרון
ובבוקר דוממת שכבתי 
ללא צחוק או דמעות בפני 
ושנתי שאותה אהבתי 
מנמנמת בתוך אישוני 
והאור החזק והטוב 
הציפני כשטף הים 
לרדת אל עיר ואל חוף 
וכמו אין חלומות בעולם 
ובשנתי צחקתי בתוך הזיכרון 
ואת בכיי הותרתי לרגע אחרון 
ובשנתי בכיתי ברגע אחרון 
ואת בכיי שכחתי בתוך הזכרון
אז בשנתי ניצבתי ולא עוד רציתי לישון 
ואת כל שעותי החולפות אז נטלתי מתוך השעון 
ובשנתי בכיתי ברגע אחרון 
ואת בכיי שכחתי בתוך הזכרון
