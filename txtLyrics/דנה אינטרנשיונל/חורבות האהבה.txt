לילה מיוסר, דם שותת מהירח 
רוח ים, וריח מלח
עיר מוטלת על גבה, 
אל תאמר דבר
אהבות מתות בשקט
כמו הרוח החומקת בין חורבות האהבה,
בין חורבות האהבה שלנו
לא שמעתי צחוק, זה ימים של בכי
שקרעו אותי ללכת מעליך 
באתי מרחוק עצובה
כל דרכי היו לרגע של תוגת עולי הרגל
אל חורבות האהבה שלנו
לילה בלי חלום, מפוכח מאין כמוהו 
עוד כוכב נושר לתהום ואין עוד תקווה
מה לך פתאום, שכל כך שונו פניך
שהנה רואות עינך את חורבות האהבה
את חורבות האהבה שלנו
גם ליבי נשבר, נשבר בקרבי 
הלב הפתי את שבריו הנה הבאתי
מוצגים לראווה, התזכור המחר
פרי האסור מלוא הטנא
ואותי המקוננת על חורבות האהבה,
על חורבות האהבה שלנו
לילה בלי חלום...
