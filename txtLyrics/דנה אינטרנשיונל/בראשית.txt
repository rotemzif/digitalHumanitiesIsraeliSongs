הבוקר התעוררתי בגן עדן מבוישת
עלה של תאנה כיסה את כל מה שצריך
נחש ערום אז לי לחש: "את כל כך מסוכנת"
אולי אני יכול להיות לך למדריך
הבוקר הסתובבתי בגן עדן מבולבלת
עוד לא סידרו פה ת'עניין של לילה ושל יום
הבנות כאן שואלות: "האם אני חולמת?"
הכל יכול להיות! בראשית זה לא חלום...
בראשית היה כל כך שמח
לא היו שמות לחטאים
אלוהים, עולם מושלם בראת
עד שבאו כל האנשים.
הבוקר הם בראו תנין גדול ודינוזאור
חשבתי שאמות לא יהיה מי שיציל
נראה, אולי הם יקיימו את כל מה שהבטיחו
יתנו לי להדליק כוכב אחד רגיל.
הבוקר, איזה אושר! שיחקתי בתופסת
עם כמה בנות אדם וכמה אדמים
לא אכפת להם בכלל למי אני שייכת
לא בא לי לעזוב. בראשית פשוט מדהים
בראשית היה כל כך שמח...
הבוקר באו מלאכים גירשו אותי לנצח
אמרו לי שפיתיתי ופותתי, אוי פתיה
עולם אכזר היה לו גוף מושלם של מנצח
התעוררתי עם דמעות לבדי שוב במיטה
בראשית היה כל כך שמח...
