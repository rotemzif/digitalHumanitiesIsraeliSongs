חס אהב את חלילה
וחלילה אהבה את חס
אבל היא בחיים לא התחילה
והוא ציפורניים כסס
חס חלם על חלילה
וחלילה רק חלמה על חס
אבל הוא קצת פחד להגיד לה
והיא התביישה כי זה גם
חס וחלילה
חלילה וחס
פוחדים שמישהו יכעס
חס וחלילה
חלילה וחס
ספור כל כך ארוך ומפוספס
חס ניגש אל חלילה
וחלילה התקרבה אל חס
אבל היא את עיניה השפילה
והוא רק נשאר מנומס
חס הפסיד את חלילה
וחלילה לא זכתה בחס
עוד שעה, עוד שנה לא הועילה
ומי שתפס כבר תפס
