באמת מזל שיש אותך, תמיד יש לך מה להגיד
בלילה כשאני נרדם, את נמצאת לידי
כשאני מרגיש שאני עומד להישבר, אני פונה אלייך כדי להתגבר
כי זאת אהבה בטוב וברע ,באש ובמים
אני לא אנטוש אותך לא משנה מה
וזה מה שעצוב כי את מזיזה אותי מצד לצד
אבל כמה שנהיה ביחד אני תמיד לבד
חוזר הביתה אלייך, מכל המתח את תמיד היית כמו אוויר לנשימה
וכשאני מאבד תקווה כשיום גשום בחוץ או בפנים סערה
אז אני בא, לבד בחדר, רק שנינו - דלת וחלון סגורים
מהשקט אל הרעש - להוציא מה שבפנים
את מפתח לנשמה שעוזר לי לגדול
לצרוח בקול, את מפתח סול
כמה כיף שהלב שלי איתך שלם
בזכות המוזיקה הזו אני חי ונושם
לומד ונלחם להיות הטוב ביותר
מסתכל למחר, זה הכל בזכותך
מתעורר בחשכה, מי יודעת איך אני נראה
כבר מחכה לי על השולחן עם כוס קפה
טיפה של ישועה נמזגת כמו תועלת לחיים
פתאום הכל - מקבל מלא צבעים
אני בחור מדהים? את פשוט לא מבינה,
מה עובר לי בוורידים, כל יום, כשאת לי מגשימה
את החלומות, מוסיפה לאותיות רגשות
משחיל חרוזים איתך בידיים רועדות
את כול מה שרציתי התגשמות הטוב והחדווה
איתך הבנתי מהי באמת אהבה,
התבגרתי בזכות החיים לצידך, לצעוד בדרכך
ואם למות - אז רק למענך,
במאפרה עוד פילטר, את נראית לי עייפה
מספיק ליום אחד החיית לי את הנשמה
זה פשוט רפואה - מנשימה אותי בתווים
עכשיו אני מוציא את האוויר אתם שומעים?
כמה כיף שהלב שלי איתך שלם
בזכות המוזיקה הזו אני חי ונושם
לומד ונלחם להיות הטוב ביותר
מסתכל למחר, זה הכל בזכותך
וכבר יותר מדי פעמים שאני בא והולך
וכול פעם את נשארת כדי שאני אחייך
אני מסוגל להביט קדימה, וזה רק בזכותך
אולי, תסבירי לי איך?
איך את נמצאת איתי בתוך הנשמה,לא משנה מה,
אני רוצה ללמוד אותך מהסוף להתחלה ובחזרה
אם את לא שם אני לא קיים הכול שממה
אם לא הייתי מכיר אותך, הייתי קבור באדמה
אולי תיגעי בי ואני אגע בך, כמה שנים העברתי איתך
ואני כבר לא יכול לדמיין את עצמי בלעדייך
אולי תיגעי בי ואני אגע בך, כמה שנים העברתי איתך
ואני כבר לא יכול, בלעדייך.
