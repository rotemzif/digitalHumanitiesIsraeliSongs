ערבה פרשה כפיים
ערב עט את הדממה.
האדימו השמיים
והשחירה אדמה.
ארוכה מאוד הדרך,
עצובים שירי הליל.
עם הרוח יחד מזמרת
שירת אנשי החיל.
שעטות פלחו השקט,
אדמה רגשה מתחת.
את הלילה מרתקת
שירתם - כהד צונחת.
ארוכה מאוד הדרך...
פרשים גולשים בדהר,
מתחלחלת ערבה.
אל ארצינו גח הסער
להשמיד האהבה.
ארוכה מאוד הדרך...
לא הכל עוד כאן רוגע,
לא הכל כתמול, כאמש.
אל אויב אי שם פוסע,
בלילות נדליקה שמש.
ארוכה מאוד הדרך...
בשדות בוער הלחם
ובלב הצער יך.
הרובה נצמד לשכם -
לא נשכח ולא נסלח!
ארוכה מאוד הדרך...
