נום ילדי זהב פרווים 
נום מלאך שלי 
אוצרי יפה עיניים 
נומה עוללי 
על ידך אימך יושבת, שרה ובוכה 
את אשר אני חושבת פעם עוד תדע 
באמריקה אביך 
מה רחוק הוא, בן 
ואני כה אהבתיך 
נומה, ילד חן 
שם גן עדן, חי שמים, דבש ותופינים 
כסף יש שם, מלוא חופניים, גם לדלפונים 
שם תאכל חלה של סולת 
כל ימי החול 
ומרק של תרנגולת 
או של תרנגול 
וברצות האל יגיע במהרה מכתב 
כמו פתקה מהרקיע ונשמח יחדיו 
כסף הוא ישלח אלינו 
ותצלום פניו 
ובבוא היום, את שנינו 
הוא יקח אליו 
הוא יושיט לנו ידיים, על צואר יפול 
ואני אשפיל עיניים ואבכה בלי קול 
עד אשר מכתב יגיע 
נום מלאך שלי 
עד אשר יבוא מושיע 
נומה גוזלי 
נום ילדי, זהב פרווים 
נום מלאך שלי 
אוצרי, יפה עיניים 
נומה עוללי
