גלגלי העולם חורקים שן במיפעל
ברינה מתמתח כל שריר
כבר מזהיב האסיף ועליז העמל
בשדה, בפרדס ובניר
כבר כבדו הגרנות ומצפות ליבול
צוחצחו מכונות הקציר
מתברכת תבל בבירכת השיכלול,
בשיפעה ובשבעה למכביר
המוטורים שורקים ותרועות קטרים
מתלכדות להימנון היצירה
דינמיט מיישר גבנוני ההרים
והתמול נהרס תוך שירה
ושירת העתיד משתלטת בכל
והולך ונשכח הישן
וצועד דור צעיר וסולל המשעול
לעולם של בטון משוריין
