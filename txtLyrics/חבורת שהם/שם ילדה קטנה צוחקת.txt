רוח בחורשה חומקת,
שם ילדה קטנה צוחקת.
פרח מחייך בשפעת התלתלים.
כל עוד לא ידעת קמט
צחקי, ילדת חמד,
עד תבוא לך עת עצבות וערפילים
כל עוד לא ידעת קמט
צחקי, ילדת חמד,
עד תבוא לך עת עצבות וערפילים
ערב בחורשה אילמת,
שם ילדה קטנה חולמת.
באפל-החורש חולמים העלעלים.
עורי נא, ילדה, עורי
אל החשכה שורי:
ליל כבר יורד עם עצב וטללים
עורי נא, ילדה, עורי
אל החשכה שורי:
ליל כבר יורד עם עצב וטללים
ערב, למה באת הנה?
למה הילדה איננה?
למה כה נוגה היא שירת השועלים?
אל תהיה עצוב ככה,
ילדתך תשוב, אחא!
היא תצחק איתך, שחורת התלתלים.
אל תהיה עצוב ככה,
ילדתך תשוב, אחא!
היא תצחק איתך, שחורת התלתלים.
