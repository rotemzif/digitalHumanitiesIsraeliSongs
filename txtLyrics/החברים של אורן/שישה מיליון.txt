נזכור את אותם ימים אפלים
בהם האנושות איבדה את צלמה 
אימה חשוכה ירדה על הארץ 
ואין היגיון, ולא נותרה תקווה.
אלפים ורבבות נשלחו אל המוות 
מספר על היד וטלאי על החולצה 
ילדים תמימים פעורי עיניים 
עומדים המומים מול עוצמת השנאה. 
שישה מיליון מבני אחינו 
נשלחו אל מותם והעולם שותק 
שישה מיליון מבני עמנו 
ייאוש, רעב, כאב - לאן יפנה הלב? 
אנו - דור שני, דור שלישי ורביעי 
נזכור ולא נשכח את פשעי העבר 
נשמור על הבית ועל המדינה 
לעולם לא נסכים לאותו גורל אכזר.
שישה מיליון מבני אחינו...
