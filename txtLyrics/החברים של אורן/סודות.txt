יושב לי בחדרי, כותב לי מחשבות 
את כל רזי לבי רוצה לומר, כמעט הכל. 
יש כמה דברים כמוסים שרציתי לגלות לך 
אבל ישנה חומה בלתי שבירה, קורא לך. 
מילים מילים מילים, סודות שלא יוצאים 
קבורים עמוק בפנים. 
סודות הם לפעמים, כמו פצעים שמכאיבים 
באים נעלמים. 
נזכר לי בדברים, משמחים וכואבים 
רוצה לכתוב הכל, אך לא יכול , לספר לך. 
לכן כמו תמיד, אומר דברים יפים 
את הרעים אקבור עמוק בלב, כותב לך. 
מילים מילים מילים, סודות שלא יוצאים 
קבורים עמוק בפנים. 
סודות הם לפעמים, כמו פצעים שמכאיבים 
באים נעלמים. 
יש כמה דברים כמוסים שרציתי לספר לך 
רוצה לומר הכל, אך לא יכול, כותב לך...
