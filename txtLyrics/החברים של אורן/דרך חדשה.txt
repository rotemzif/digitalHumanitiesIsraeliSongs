יש רגעים שאתה עוצר מלכת 
אובד בערפל ביער אינסופי 
גם אם חשבת שמצאת את הדרך 
יש מכשולים רבים עדיין לעבור. 
גם הכוכבים מחפשים את השמש 
חגים במעגל אל עבר מטרה 
רק אם תאמין בחלומות של ליל אמש 
בסוף תמצא נתיב אל דרך חדשה. 
יש כוכבים שזורחים בין לילה 
יש מטאורים שכבו מזמן 
גם האהבה לשיר אף פעם לא די לה 
תמיד תלווה כוכב אחד תורן. 
גם אם שלחת הרבה שירים לדרך 
גם אם נעטפו בצליל וכישרון 
גם אם נמדדו בשווי ובערך 
צריך רק להמתין לרגע הנכון. 
גם הכוכבים מחפשים את השמש 
חגים במעגל אל עבר מטרה 
רק אם תאמין בחלומות של ליל אמש 
בסוף תמצא נתיב אל דרך חדשה 
גם הכוכבים מחפשים את השמש 
אתה תמצא נתיב אל דרך חדשה.
