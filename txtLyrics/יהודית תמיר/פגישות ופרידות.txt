נערות עירומות מתמזמזות על החוף השקט
שוטרים עם זנבות במעיל, מה מוזר לבושם
זאתי ארץ זרה וכבושה, האדם בה מסכן
מה אפשר לעשות, פה פגשתי אותך
עומדת על חוף, מסתכלת לים משונה
אוספת כוחות כי הטיסה הייתה ארוכה
מחכה שתבוא ובינתיים חשש מתגנב
אולי לא תבוא ואני סתם מחכה
גם אם את כל השאר אני שוכחת
את הדברים הגדולים, הקטנים - מה זה משנה
גם אם את כל השאר אני שוכחת
לא שכחתי אותך, אף לא לרגע חולף
אני רוצה לזכור את הקפה השחור בבקרים
את המנזר שחיפשתי בו אלוהים, לעצמי
לא מצאתי אותו אך מצאתי אותך, יש אומרים
החיפוש הוא ארוך ואשרי המוצאים
ועכשיו נערות עירומות על החוף התלול
הן נראות כמו יוצאות במחול, אך רוקדים הגלים
ועכשיו החשש מתגנב שפינטזתי על כלום
שפינטזתי אותך עוזב את הכל בשבילי
סוגרים את החוף, זה הסוף - לא תבוא לעולם
אני חוזרת מחר במטוס, עם האור הראשון
שומעת את התוף אומר לי - פעמון המנזר
פגישות ופרידות, פרידות ופגישות
גם אם את כל השאר...
