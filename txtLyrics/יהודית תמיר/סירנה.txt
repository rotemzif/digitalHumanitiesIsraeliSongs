הלילה שוב את לוקחת אותו
אל החושך הכחול
על ים הזמן את שרה אליו
העדן שבשאול
אני על החוף
בקסמייך צופה
בשערך גיזת הזהב
הניחי לאיש בספינה הטרופה
לבוא הביתה עכשיו.
הלילה, נוחי סירנה,
הלילה אני שרה אלייך
לי יש רק אותו,
לך יש ים אהובים
בים שחור, כסי את פנייך
מה שלך לא יחסר
לי הוא כל מה שנשאר.
מקצף גל את כלה בלבן
חתנים לך כצדפים
בעקבותייך יורדים אל מותם
הטובים שבגברים.
אני על החוף,
בקסמייך צופה
בידיך גורלי
מלכת אל קדום
אטלנטיס יפה
הניחי לצדף שלי
הלילה, נוחי סירנה...
סירנה, נוחי סירנה,
לך יש ים אהובים
ולי יש רק אותו,
בים שחור כסי את פנייך
על כל מה שהיית, חצוייה לתמיד
הים מלא את דמעותייך
מה שלך לא יחסר,
לי הוא כל מה שנשאר.
