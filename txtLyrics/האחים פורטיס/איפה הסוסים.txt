על ספסל מתחת עץ ושקי אשפה
יש לו בית ויש לו ממלכה
חי בעגלה של סופרמרקט מלאה סודות
כמו שלט מהבהב של תקוות אבודות
אמרו שהוא היה מלך של ארץ רחוקה
אמרו שאשתו ברחה
אמרו שהוא היה עשיר אך נשאר ללא פרוטה
איש ההוקוס פוקוס המופלא
איפה הסוסים?
מהבהב לרגע כמו כוכב ובוער עד שנטרף
מדבר עם השמיים ולוחש תפילה
הוא בשידור ישיר עם הלא נודע
אמרו שהוא היה מלך של ארץ רחוקה
אמרו שהוא היה עשיר אך נשאר ללא פרוטה
אמרו שזה מקרה אשה
איש ההוקוס פוקוס המופלא
איפה הסוסים?
