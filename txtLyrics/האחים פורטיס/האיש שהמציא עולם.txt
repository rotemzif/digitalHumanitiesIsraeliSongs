ממימד למימד
הוא נוסע לעד
מייצר כלום מכלום כמו אדים מקומקום
מצייר כוכבים על פיסות של נייר
זה האיש שאוהב להדליק את השמש ביד
מפזר עננים וירח בצד
מחפש את עצמו כי עצוב לו לבד
מחפש מקום ושיהיה מיוחד
זה האיש שהמציא עולם
מדמיין שהוא לא קיים
בין לבד ללבד ועיסוי החושים
הוא בונה הווה ושמיים כחולים
וגם איש ואשה שיהיו חברים
זה האיש שאוהב לתלות מחשבות באויר
ושומר כל שעה וכל רגע נדיר
זו כזו הרגשה שהוא בכלל לא מכיר
שהכל מתחמק שהכל קצת שביר
