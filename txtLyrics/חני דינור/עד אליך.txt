מקלף אותי במבטך - שוב עומדת חשופה מולך
רוצה לגעת עד הלב, לדעת עד כאב
מתקרבת עד הגבול שלך, משילה שרידים של מסיכה
ולא עוצרת כשכואב - תמיד רוצה יותר
עד אליך, עד העצב ישכח בין מילותי
עד יפלו חומות אימה מעיניך
עד אליך, עד ינוחו הגלים על חוף לבך
יכסו אותי עלי שלכת- שלכת
מחפשת דרך ללבך ונופלת לתהום זרה
ושם בחושך אל תפחד- אני רואה אותך
עד אליך...
אני הרוח בגבך, אני הקול שבלבך - צועק לך
אשמע אותך בשתיקתך, בעצב בדידותך, ארקום אותך אלי
מושיטה ידיי בחשיכה- עוד אמת נחשפת עירומה
לאט שוקעת בצילך- עד שתהיה שלי
