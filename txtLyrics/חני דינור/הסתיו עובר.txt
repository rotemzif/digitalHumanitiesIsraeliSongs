הסתיו עובר ואנוכי
עוד לא אגרתי את עצמי
לחורף הקרב
רק שמי הארץ הצלולים
ומשעולי החול הרך
אני יודע- ברחובות המטילים
עצמם לים יש חדרים
שבתוכם דבוקים אל הקירות ואל הרצפות
פיסות של ציורי ימי
בין שמי הארץ הצלולים
ומשעולי החול הרך
כשהנשים המזמרות
תוצאנה את שטיחי הצבעונים
לנערם ניעור אחרון בטרם רוח לבנה
אהיה לאורך הקירות
שקט מאד אני אמתין לאורך הקירות
כמו ילד היודע שהדוד הטוב יבוא בטרם תרדמה
ברגע האחרון הזה,ממש ברגע האחרון
כשהעיניים הצרובות כבר עצומות למחצה
והמיטה הלבנה מוצעת כבר ומוכנה
