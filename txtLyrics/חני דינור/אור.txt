מהלכת בשדרת הפנסים הכבויים,
בצידו האפל של הירח.
תרה אחר נר או נורה , או זנב שביט פולח רוח
רק עלטה שם וענני פחם שם- לנווט הדרך
חותרת נתיבי נהרות חשיכה,ברחובות ערפל חולפת
אבני נגף לרגלי,לפני- עמודי שחור.
מועדת, כושלת , תהומה נופלת
בבור לבדי רק נפשי עמדי, ממעמקים קראתי אור
ויעל אור, אור גדול נגה עלי
אורות עוד רבים עלו מתוכי
אורותי שלי הגנוזים מיני אז
אורותי אלו עלי יהלו
נפשי לאור משומרים לבוקר, שומרים לבוקר
