אשה בודדה- היא קצת אישה והרבה בדידות קשה
הלוך וסוב היא בודה תנועות ליבה מן הספרים
קצת לעצמה והרבה בשביל אחרים
גיל בדידותה - כבר לא ידוע אף לעצמה
כשהיא הולכת ברחוב- מה הולך איתה מלבד הרחוב
ומה הולך לפניה מלבד בושם בדידותה-
לפעמים היא מתאהבת בשיר.
העיר שלה קרה ודואבת- ואם היא גרה כאן בסביבה
יש לה ים המקבל אותה באדווה ובהבנה
והגלים מגלים לה פתאום אביב- עונת הזדמנויות
אשה בודדה לרב נפשה עייפה, באין קול, באין רואים
היא אשה לעצמה בגוב ערירותה
ובלילה היא מציעה לעצמה את מיטתה.
מכינה לעצמה את אדמתה
והרטט עובר בה- רוח ועלטה
הבאים ויוצאים כלא היו
