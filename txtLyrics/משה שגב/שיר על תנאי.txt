שיר על תנאי כתבתי 
כי את לי כחידה.
האם אותך ידעתי? 
עכשיו זאת לא אדע.
האם אפשר לשכוח
ימים מלאי תקווה,
וכך למצוא מנוח
בזכר אהבה.
או שכן או שלא,
הגידי עד מתי.
או שכן או שלא
כי זהו שיר על תנאי.
על מה שאת חושבת
גלי בבקשה.
האם את מאוכזבת?
עני ללא בושה.
ואם אינך אוהבת
אבין את מצבי.
אמרי שאת עוזבת,
זאת דרך אוהבים.
או שכן...
ראי, כשאת עוברת
לבי עובר לדום.
אך את אינך נשארת
והוא נמס פתאום.
ככה או אחרת
אני אומר בחום,
כי אם אינך חוזרת
לא אתחנן כל יום.
או שכן...
