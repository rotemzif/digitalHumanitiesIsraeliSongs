קול ראשון אומר כל מה שהוא מרגיש
קול שני מוסיף קצת צבע ומדגיש
קול שלישי את הראשון עם השני מפגיש
והרביעי הוא מיוחד, פחות נגיש
ארבעה קולות כמו ארבע רוחות שמיים
כמו ארבע עונות שזו מזו שונות
משלימות תמונה של מים ושל אש, אויר וחול
מניפה קולית בשיר לבן כחול.
קול ראשון מביא עיקר החדשות
קול שני עוצר אל מול תמונות קשות
קול שלישי עוסק בפרשנות ובתחושות
והרביעי בחוליות החלשות
ארבעה קולות...
קול ראשון אומר, אני אוהב אותך
קול שני משמיע צליל של לב נפתח
קול שלישי פורש לאט מרבד עמוק ורך
והרביעי רק מתנשם ונאנח
ארבעה קולות...
