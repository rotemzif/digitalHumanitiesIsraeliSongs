בספורט לא הייתי טוב 
שנים נשארתי מאחור, לרוב, 
תמיד הייתי שחקן ספסל
שכבתי בנחת על ערסל. 
עם נשים לא הסתדרתי
אמנם הכול התחיל יפה
לאחר מכן, נעזבתי
מרוב ניסיונות, כמעט ויתרתי
קשרים חיוביים הפכו אכזבה
אך מה שרציתי, זאת רק אהבה
אני ועצמי, כל הזמן רבים
שנים ארוכות של כאבים. 
חשתי שעמום כרוני
ללא עניין, ללא ייחוד
הרגשה גדולה של בידוד
נראה כי הכל כבר אבוד. 
רציתי קצת חופשה
חוסר התפתחות... ממש בושה
השגרה קצת מעייפת
החברה דורשת ורודפת
לא התרגשתי מדבר
תחושת החמצת ההווה והעבר
שום דבר לא השפיע
אף מחשבה על העתיד לא הרגיעה 
אז מצאתי רעיון גאוני 
לפתרון צרותי
איך לא חשבו על כך לפני?
ללכת לחנות יד שנייה
ולהשיג לב חדשני להחלפה?
