יש סדק קטן
בגב הבניין
שבנינו שנינו
דרכו מתגנב 
אותו מאהב
שדחינו מעלינו
לא הוא בעצמו, כמובן, אך רוחו
מתגנבת, מתפלחת,
מהחור הקטן, בקיר הבניין
וישר אל המקלחת
ורוחו מרקדת והוא מרקד 
עם המים החמים
אם אני מתנגדת, אין מה להתנגד
החצוף הזה כבר בפנים
עושה את עצמי
כאילו לא
שמתי לב שהוא נכנס
מכרכר סביבי
מלא בעצמו
ומוריד את המכנס
לא הוא בעצמו, כמובן, אך רוחו
מתפשטת, מתערטלת
חייבת מהר לחשוב על משהו אחר
כי עוד רגע, אני נופלת...
ורוחו מרקדת...
לא הוא בעצמו, כמובן, אך רוחו
טורפת אותי בעיניה
אין לי ברירה, רק מקלחת קרה
תשחרר אותי מידיה 
ורוחו מרקדת...
