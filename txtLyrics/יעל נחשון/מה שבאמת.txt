מה שבאמת מעניין זה התחושה
התהפכות מבפנים של הקרביים
מה שבאמת מעניין זה הבושה
בושה על מה מרגישה
על מי שאת, על איך
מה שבאמת רחוק מלהיות
מה שהם רואים
משעממת את עצמך לעייפה
לקום איתך כל בוקר
תמיד אותן המחשבות
אותם הסיוטים בלילות
מה שבאמת מעניין
את לא מספרת לאף אחד
גם לא בשביל שיר
נדמה להם שאין בך פחד
האמיצה שבנשים
ואת נראית מאוד מוצלחת
כל עוד הם לא רואים
את הפצעים שעדיין פתוחים
וככה את נשארית ריקה
דו מימדית ולא מעניינת
בגוף אחד, ואין מנוס, לא רגע מנוחה
אי אפשר לצאת לחופשה
כמה היית רוצה
לרגע לא להיות
מה שהוא ממך עשה
