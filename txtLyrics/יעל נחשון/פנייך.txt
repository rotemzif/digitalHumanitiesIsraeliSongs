פנייך השתנו מאז 
הפנת גבך לאכזבה
מאז היום שהוא עזב
את וויתרת על האהבה
זוכרת איך נשבעת
לעולם לא לעצור
מאז עברה שנה כמעט 
שלא הבטת לאחור
הולכת לבדך בעיר ומקבצת נדבות
מסתפקת ברומן זעיר
כי מפחדת לקוות
מבין שניכם היית תמיד 
האופטימית הנצחית
הובסת ואין מה להגיד
עכשיו ברור לך שטעית
ואם הייתה לך משאלה אחת
היית מבקשת
שוב לאהוב כמו אז
אם הייתה לך משאלה אחת
היית מבקשת
שוב לאהוב
בלילות את לא בוכה
ולא צוחקת בימים
רגשית את כבר חצי נכה
וזה קורה רק לפעמים
שאת נזכרת בתחושה
איך לא היה לך שום ספק
רצית להיות לו לאישה
זה רק הולך ומתרחק
ואם הייתה לך משאלה אחת
היית מבקשת
שוב לאהוב כמו אז
אם הייתה לך משאלה אחת
היית מבקשת
שוב לאהוב כמו אז
