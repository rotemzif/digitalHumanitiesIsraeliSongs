שיר לזמר הקולח שיוצא לי מן הלב,
את לבי רק הוא פותח ואותו אני אוהב.
מהשחר עד הלילה מתנגן הוא בדמי,
לבבי הוא משמח וברון אשא קולי.
שיר לזמר בין ערביים,
שיר לזמר עם זריחה
שיר לזמר כל הלילה,
שיר שבא לי בברכה.
שיר לזמר מהשחר,
שיר עד בוא הדמדומים
שיר לשיר בצהריים,
שיר לאור הכוכבים.
שיר לזמר השמח, הפותח לבבות
על כוס-יין ועל בירה ופורחות האהבות
כי אותו ישיר הנער עוד ועוד לנערה
שבחר לבו הפעם ורק בו היא בחרה.
שיר לזמר בין ערביים...
שיר לזמר הפורח בקרבי כל הימים,
ענפים רבים שולח ומכה בי שורשים.
כל חיי אותו אשירה לשמח אנשים,
בלעדיו, אני יודע, החיים כל-כך קשים.
שיר לזמר בין ערביים...
