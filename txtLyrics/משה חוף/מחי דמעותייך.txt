אמרי לי, ילדונת, מדוע תבכי
על מה שעובר בך ולא תצחקי?
הלא גם הסער חלוף-יחלוף
וכשילך הצער יבוא לך הטוב.
מחי דמעותייך, האירי פנים
כי ארוכה הדרך ורבות השנים
בהן יש ללכת להגשים חלומות
ולחיות את חייך ככל העלמות.
מחי דמעותייך, חייכי לעולם,
צאי לך אל החופש והיי ככולם.
הלא בעינייך לילות עצובים,
שאין בם ירח ולא כוכבים.
מחי דמעותייך, האירי...
יתום הוא הצער ואין בו מזור,
לא יביא לך אושר ולא יעזור.
שמחי בחייך, חידלי מבכייך
כי אל בשמיים עומד לצידך.
מחי דמעותייך, האירי...
