בכאב מצאתי אושר
באור גדול מצאתי חושך
כל השקרים סופם אמת
וכמה יש לי עוד לתת
את השירים שלא כתבתי
לאהבות שלא אהבתי
הכשלונות אל מול כולם
וניצחון אחד קטן
והמרחק מגעגוע
הוא המרחק משיגעון
אני עוצמת את העיניים
בין מציאות לבין חלום
ומי יזכור שלא אהיה פה?
ומי יקח אותי אליו?
אני עוצמת את העיניים
וזה נעים נעים עכשיו...
בכל בדידות שמתגברת
יש אהבה שלא נגמרת
שברון הלב שיש לשאת
וכמה יש לי עוד לתת
את המילים שלא כתבתי
לאהבה שלא הייתה לי
הנפילות אל מול כולם
וניצחון אחד קטן
והמרחק מגעגוע...
