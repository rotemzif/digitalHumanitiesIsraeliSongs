האם הכמיהה לרצייה היא רצון
מרצין וכבר חומד לצון
בורח לנקודת קיצון
אל עבר החלל החיצון
את חושבת שעכשיו הזמן
לפרוע את החוב במזומן
אני שולח את ידי, מיומן
נפשי היא מנגנון משומן
כשאבוא לא נדבר על מה שבוער
כשאבוא לא תשקעי היכן שתהיי
כשאברח אל ההרים אז
אקח אותך
האם אתפנה להפוגה חטופה
שנתי בלילותיי טרופה
הדאגה במליצה הדופה
לא זו גם זו תהיה לי תרופה
את – בצעי בי שיגיון שאכיר
אני אנוס מראש להזכיר
הכל, שעון על הריסות הקיר
זכיתי את האור להפקיר 
כשאבוא לא נדבר על מה שבוער
כשאבוא לא תשקעי היכן שתהיי
כשאברח אל ההרים אז
אקח אותך
