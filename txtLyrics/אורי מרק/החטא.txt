עמוק בתוכי יש פושע שקט 
יש קול במוחי שמכה על החטא 
שעוד לא אירע אך ודאי יתרחש 
ורידיי מתפקעים ובוערת בי אש 
אני נוסע, אני יודע- 
את לא תיסעי אחריי אם תדעי את הכל 
אך אם אשקר ואת לא תגלי 
אציע לך חלק ואת תעלי. 
ואם תתעקשי אני לא אתעמת 
אך לא אירתע ברגעי האמת 
הפשע הזה צפוי להשתלם 
נלחץ על ההדק ואז נעלם. 
אני פורח, אני בורח- 
את תברחי איתי, את תוותרי על הכל 
שלושה חודשים והגוף לא נרדם 
ראי איזה פלא, הביטי בדם. 
מדוע תבכי על שפיכות הדמים? 
הייתי נכון למנוחת עולמים 
בגן התעדנתי, האל הצטחק 
אבל כשהבנת בחרת להצטעק 
והתעוררתי, אני פוררתי 
את שארית כוחותיי לאלפי חלקים 
נשארת בריאה הירייה עברה בשלום 
זיעה קרה, זה קרה רק בחלום.
