יקירתי,
אני כותב אלייך מעברו האחר של המזרן
בבדלו של עפרון, לאורו של נר קטן
על איך שככל שעף הזמן
אני נעשה גם לעצמי קצת לא מובן
האם את מרגישה?
ואילו הגנות את מפרישה
כדי להמשיך לחלום?
ובזמן האחרון
יש אור בקצה המנהרה
והוא מפריע לי לישון
נעשה קפה ונרגע
נעשן משהו
נשתדל שלא להפגע
עבר עוד יום.
יקירתי,
אני כותב אלייך מעברו האחר של המזרן
מברק בהול על גידולי דגן
קבוצות מורדים בפקיסטן
והסברים אופטיים לגבי הקשת בענן
האם את מרגישה?
ואילו הגנות את מפרישה
כדי להמשיך לנשום?
כי בזמן האחרון
יש אור בקצה המנהרה
והוא מפריע לי לישון
נעשה קפה ונרגע
נעשן משהו
נשתדל שלא להפגע
מחר יהיה שלום
ובכלל לאחרונה
אני מרגיש שהתמונה לא משתנה
וזה מבהיל אותי מאוד
חשבתי להמשיך לנדוד
לפני שבאת
בואי נמשיך לנדוד
יקירתי,
אני מביט עלייך מעברו האחר של המזרן
בקצה היום, בדעוך עוד נר קטן
ואת כבר ישנה מזמן
וגם אני, אעפס, נעשה קצת מעונן
נעשה קפה ונרגע
עוד לא עבר הזמן
....ובזמן האחרון.... אור.... מנהרה....
מפריע לי לישון....
קפה ונרגע?
נעשן משהו?
מישהו נפגע?
בינתיים יש עוד זמן.
