רוצה איתך הלילה לטיילת.
רוצה איתך הלילה אל החול.
רוצה להתפנק איתך, כילד,
בתוך סינור החושך הכחול...
נשב, ילדה, המים רגועים
ובאוויר - ריחות געגועים...
רוצה לשאת ביד את סנדלייך.
רוצה לרוץ בשניים, יחפים.
רוצה ללחוש עם כל גלי המיים
את שמך - את שמך באזניהם של הצדפים...
נשב, ילדה, המים רגועים...
רוצה לנשום אשמורת מאוחרת.
רוצה לשמוע איך הים פועם.
ואיך ליבי עונה לו חרש חרש,
ואיך עולים שניהם על גדותיהם...
נלך, ילדה, המים כבר גואים
ועוד מעט נוצף געגועים...
