תנשב הרוח תנשב
העצים מרכינים את ראשם
השמיים אותם השמיים
ואין כל סימן למטר
תישן ילד תישן
שאלות זה דבר מסוכן
הם היו רחוקים מהעיר
זה טיפה מסובך להסביר
תיאחז בזה
אנחנו ניסינו מאוד
כיסינו את כל החורבות
שינינו את שמות הרחובות
ניסינו מאד
היסינו שמועות
כשבעצם קיווינו לשיר עם אבינו
'סובב לו סובב הפינג'אן'
תיאחז בזה
נכון ילד נכון
שאכלנו אותם בלי לימון
שסגרנו אותם בפסנתר
בזמנו זה נראה מסתבר
נכון ילד נכון
שנכנסו על זברות לכפר
לא עשינו את זה מרצון
זה היה המ"פ שאמר - 
תיאחז בזה..
נכון ילד נכון
שהחזקתי אותה מאחור
זה היה לצרכי בטחון
כשעברנו עליה בתור
נכון ילד נכון
שלקחנו אותה אל החול
שנתנו לה את שתחפור
בזמנו זה נראה פתרון
תיאחז בזה...
תיאחז בזה
