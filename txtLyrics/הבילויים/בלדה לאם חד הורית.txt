אם לא תירדם לא תתעורר
אם תמשיך לקרוא באור הזה עוד תתעוור
השארתי שני גפילטע פיש במקרר
חשבתי להכין לך עוגה קטנה
אני רואה שלא נשאר לך קפה במכונה
תתן איזה חיוך אני יוצאת פה מגדרי להיות כנה
מיום ליום אני הוגה במותי
בלא שאי פעם ידעתי שמחה
לו רק היה מי שיאהב גם אותי
הייתי יורדת ממך
אמא עייפה כבר בעצמה
היא לא הניחה את ראשה היא לא עצמה
עיניים, אין לי כבר תחושה
אני ריקה ויבשה
עכשיו שנגמרו לי כל ההתחלות
עכשיו שנסתמו לי כל התעלות
עכשיו שיש לי גוף שלא נכנס באף אחת מהשמלות
מיום ליום..
אני יודעת שבבוא היום תספיד
אותי, פה נחה מניה מוסקוביץ' לפיד
הייתי פרי בשל, הייתי אבן מלוטשת
אין בי כח, אין בי חשק
להפסיד
אז אם לא תירדם לא תתעורר
אם תמשיך לקרוא באור הזה עוד תתעוור
אני אשב לי פה איתך לבד ואמרר
