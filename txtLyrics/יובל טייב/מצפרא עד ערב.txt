מצפרא עד ערב ולבי כואב . בראותי מקדש חרב וגר בו אויב . 
הרשני לחגור חרב אדחהו מסביב , בעזרתך אדחהו מסביב : 
אפילהו חלל אם אתה עמדי . בבזה ובשלל לא אשלח ידי . 
מצביא וגם חיל עם נשקם אחריב , בעזרתך עם נשקם אחריב : 
שלישיו יובהלו חיל יאחזון . מפקדיו יזחלו ירעדו ירגזון . 
אלופיו יושפלו גמולם להם אשיב , בעזרתך גמולם להם אשיב : 
רדפו אחי בגבורה שניים ברבבה . כמו ברק ודבורה שמשון ובר כוכבא . 
ההוד והתפארה לעמנו נשיב , בעזרתך לעמנו נשיב : 
חזק אמץ לבנו רק אחדות אחי . קול קורא במחננו מי לה' אלי . 
נלחם בעד עמנו נפשותינו נקריב , בעד עמנו נפשותינו נקריב
