ישבנו מסביב למדורה
בה לא היו עצים, היא עדיין בערה
בלילות שאחרי מארב 
היית עושה שלום, וחוזרת לשדה הקרב 
חום הגוף החל, נותן אותותיו
נהר תשומת הלב, לא עלה גדותיו 
הבנתי רק בדיעבד,
את לא מאוהבת, זה רק
הפחד להיות לבד
המכתבים שהשארת בבוקר אחרי מריבה
הצליחו, לכבות...
עוד ועוד ועוד ועוד,
שריפה
הבטחתי לך, שאם תוסר האפלה
נתחיל הכל מהתחלה 
למעשה שיקרתי, הייתי 
חייב לדעת שלא חלמתי,
אמרתי לך שזה הסוף, אבל 
הפעם לשם שינוי, התכוונתי
המכתבים, שהשארת בבוקר אחרי מריבה 
 מכבים ...עוד ועוד ועוד ועוד שריפה
איך לא הקשבתי, לקולות שניסו להזהיר
כי הכתובת באדום, הייתה כתובה על הקיר,
המכתבים שהשארת בבוקר אחרי מריבה 
מכבים... עוד ועוד ועוד ועוד שריפה
