שירת האביב את לבי הציפה 
ובי ניעור האביב בזוהרו. 
יפים הם, יפים הם שדות ארצנו 
ביום אביב זוהר. 
מה אהבתי את פרדסי השרון 
לבלובם יזכיר לי ליל אהבים סוער. 
מה אהבתי את פרדסי השרון 
ניחוחם מתפזר למרחוק. 
שלל גוונים, שלל גוונים אדמותייך 
כשלל צבעי הקשת בענן. 
מזהיבים הם שדות שיבולייך 
כצבע הפז בזהב. 
מה אהבתי...
זמזום הדבורים בבוסתן 
יפזם שיר הדר האביב 
קרב ובא בגיל וחדווה 
מלא זיו של אורה ושמחה. 
כל כנף תציץ ותקרא 
לכל ציץ בענף קום ופרח 
הנה הוא בא זוהר וקורן 
מלא זיו של אורה ושמחה. 
מה אהבתי...
