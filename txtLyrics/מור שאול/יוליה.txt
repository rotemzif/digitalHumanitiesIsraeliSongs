בתקופה אחרת יוליה היתה
בחצר מלכים.
אבל עכשיו, אבל עכשיו היא
מנקה בתים, מנקה בתים.
יוליה מנקה בתים
כשבני הקטן מנגן על הפסנתר.
פנתה אלי ברוסית
ואישונה השחור הבריק.
בתקופה אחרת...
הנחתי מידה את המגב.
הפצרתי בה בעברית לנגן.
בחיוך מתנצל ישבה אל הפסנתר
ובמקום ריח קלין מילאה את הבית צלילים.
בתקופה אחרת...
כשהורי עלו ארצה
אמא רצתה לנקות בתים, לעזור בפרנסה.
אך אבא התעקש:
"כבודה של בת מלך פנימה".
בתקופה אחרת...
