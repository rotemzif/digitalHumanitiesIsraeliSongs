לחתונה אצעד הבוקר
הפעמון יקרא: "דין דָן"
הבו עוד ויסקי!
רק אל נפריז, כי
עלי להיות מוכן בזמן!
לחתונה אצעד הבוקר
כך, מגונדר כמו חתן.
תנו לי בינתיים
בירה או שתיים -
שרק שאבוא לשם בזמן!
אם אפטפט שוב -
תנו לי סימן!
אם אפלרטט שוב -
תנו לי בישבן!
כי...
לחתונה אצעד הבוקר
הפעמון יקרא: "דין דָן!"
זמן לא נשאר לי.
עוד בירה, צ'ארלי!
שרק לא נאחר.
שרק לא נאחר!
שרק נבוא לכנסייה בזמן!
לחתונה אצעד הבוקר.
"דין-דן" יקרא הפעמון.
עוד שעתיים
יש לי ריחיים
זה יום החופש האחרון!
אל הגרדום אצעד הבוקר
אם רק אבוא לשם בזמן.
בואו, סיפדו לי,
כי אלפרד דולי
נפל בפח, כמו כל חתן!
אם אשתולל קצת -
תפוש בי חזק!
אם אקלל קצת -
קשור אותי בשק!
לחתונה אצעד הבוקר.
הפעמון יקרא: "דין דן!"
שם מחכה את
רק לטבעת.
שרק לא נאחר.
שרק לא נאחר.
שרק נבוא לכנסייה בזמן.
הכוכבים הלכו לישון כבר.
שוב בא עוד בוקר מעורפל.
לונדון כבר קמה,
עיר בפיג'אמה.
היה שלום
ו....במזל!
לחתונה אצעד הבוקר
הפעמון יקרא: "דין דן!"
די התברברתי
די התפרפרתי.
שרק לא נאחר.
שרק לא נאחר.
שרק נבוא לכנסייה בזמן!
