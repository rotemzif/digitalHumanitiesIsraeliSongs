מה מסתכלים? אל מי? אלי?
אני הוא פועל במה, ניצור מגע אישי
תפקיד שלי הוא לא תפקיד ראשי הוא
אך כל התפקידים תמיד הם על ראשי
לזה דרוש ניצוץ, כן זיק - זיקה
קצת יחס, אל נא תשאלו לשווא
אם כבר גנבתי פעם את ההצגה
גנבתי לא, אבל סחבתי על הגב
זוהי עבודה,
אך זוהי לא רק עבודה
זו גם...
נכון מאוד, אמנות
תודה
תיאטרון זה אמנות במה
טוב, אמנות במה זאת לא חוכמה
השאלה היא: איך? מדוע? למה? מה?
אמנות במה
לפני יובלות הציגו בגימנסיה
רק שם היה אולם, סביב שממה
לא להקות ולא פרמיירות - אסיה
כי הישוב רק אז עלה על הבמה
אז גם אני הייתי מועמד
להיות שחקן הצלחתי, אך לא די
בכל הארץ רק היה במאי אחד
אשר הציג רק באחד במאי
אצלו נבחנתי בשיר "אל הציפור"
וכשהתחלתי הוא אמר לי: אל תגמור
תיאטרון זה אמנות במה
טוב, אמנות במה זאת לא חוכמה
השאלה היא: איך? מדוע? למה? מה?
אמנות במה
מאחורי קלעים תמיד גיליתי
יוזמה לשמור מוסר, נאמר פשוט
למנוע מזמוטים, למנוע פלירטים
או בקיצור - ממש פריצות
כעת אני שותק, שהס דממה
כי אם רואים בשטח המוסר
מה שעושים ומדברים על הבמה
אז מה זה סדום - פשוט מנזר
פעם שיחקו בהליכה, בעמידה
היום פשוט כבר לא יוצאים מהמיטה
תיאטרון זה אמנות במה
טוב, אמנות במה זאת לא חוכמה
השאלה היא: איך? מדוע? למה? מה?
אמנות במה
