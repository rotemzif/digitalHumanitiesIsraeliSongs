אל השדות הירוקים בלי סוף אשר ליד ביתי
פרחים לקטוף יצאתי עם בתי
וכשחזרנו, נשאנו בידינו שני צרורים
אך אין בהם פרחים שחורים
כי אין פרחים שחורים, בתי.
שוב לביתו לא שב רועה הצאן, הירי לא נדם
בגבול צפון עוד בשדות הדם
ומה מוזר כאן כאלף צבעיהם פרחים פזורים
אך אין בהם פרחים שחורים
כי אין פרחים שחורים, בתי.
אחר רבים פסענו ונצעד ובידינו זר
הערב רד, הלך לו עוד חבר
ואף ראינו פרחים פזורים בערוגות קברים
אך אין בהם פרחים שחורים
כי אין פרחים שחורים, בתי
הן לא היו פרחים שחורים, בתי, בערוגות קברים
וסביב ביתי, אף לא ליד הגבול
ואז ידענו כי רק אי שם בלבבות סגורים
אפשר פרחים, פרחים שחורים
כי אין פרחים שחורים, בתי.
