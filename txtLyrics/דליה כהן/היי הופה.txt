בואו ונצית את השלהבת 
ונפיצה את האור למרחקים 
ארץ מכורה ונאהבת 
את כמו באותם ימים הרחוקים 
אז, הבה ונשוב עכשיו אל אדמתנו אמא 
אל ניחוח פרדסי אשכוליות 
ברינה נקצור, נטמין זרעין בדמעה 
בחרמש נכתיב כפינו הנקיות 
היה, היה הופה 
קומתנו עוד נזקופה 
בואו ונסלול כמה כבישים 
היה, היה הופה 
וקדחת שוב נחטופה 
אם צריך נביא גם יתושים. 
עוז נרויח בזיעת אפנו 
לקט ופאה נפרישה מהפת 
שכחה נותירה לעצמנו 
ובקול גדול נשיר שירי צ'יזבאט 
עם שמוליק ואברמל'ה ביחד, איזה יופי 
שוב שירי רועים ניגנת חלילית, 
ומזמזמים שירי פינג'אן יקופי 
בסלון, אל מול האח החשמלית. 
לפזם שירי המשוררת 
נכספה נפשנו כל שיש עם ליל 
מול הטלוויזיה לך כנרת, 
והמקהלה חוזרת לרחל. 
ילבלב אגס, תפוח יאדימה 
דוניה מצפה לווניה חי נפשי 
הרוסים בלב בתוך תוכנו פנימה 
יש סוסים בשפע, הבו פרשים 
הי הופה היה הופה 
הי הופה הי הופה 
הי הופה היה הופה 
היה הופה הי הי! 
היה, היה הופה...
