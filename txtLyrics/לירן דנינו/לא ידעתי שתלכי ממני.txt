לא חלמתי שתלכי ממני
בלי לומר מילה, בלי להזהיר,
לא חלמתי שפתאום יכני
רעם שכזה ביום בהיר.
ואני תמים, תמיד חשבתי
שמאושרים כמונו אין.
ובדמיוני לראות אהבתי
איך ביחד נזדקן.
קול קורא הלילה
אין עונה הלילה
ואת עצמי
איך אני שונא,
איך שאשתנה
בשבילך.
את היית דבר כל כך בטוח
כמו קפה בבוקר, כמו שינה.
לא הייתי לצידך מתוח.
לא פיתחתי דרך הגנה.
ואולי את עוד מעט חוזרת.
רק הלכת לקנות כמה דברים
ונלך לראות ביחד סרט,
או נחליט שנשארים.
קול קורא הלילה...
ואני תמים, תמיד חשבתי
שמאושרים כמונו אין
ובדמיוני לראות אהבתי.
איך ביחד נזדקן.
