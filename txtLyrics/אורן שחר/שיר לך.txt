מכיר אני כבר מכיר
זה משחק ישן אך אני עוד צעיר.
שוב נופל ברשתך, אחת ויחידה,
תמה עדיין בלב החידה.
רוצה את את זה שלא ירצך,
אני שרוצך לא יכול לרצותך.
קרבי נא אלי ילדה שלי קטנה,
אולי זו הנשיקה האחרונה.
איך זה הפכתי כמו
לעבד, נהייתי,
מאז שפגשתי אותך.
מאז כל מילה את זוכרת,
מאז כל מילה שאת מחברת
אותי מכוונת, לאן ?
אני אוהב אותך.
מוכה-ירח באורך אני מהלך,
ואת מסנוורת גבוהה ביופייך,
חזקה כנהר, כים עמוקה,
מה לך אציע ? לי אין אף סוכה...
רק עורי כלה בטרם יעלה אור,
כי השמש תזרח, את תסתתרי,
אני אחזור.
תני לי את ידך, ימינך בשמאלי,
באור נהלך, הליל לך ולי...
איך זה הפכתי כמו
לעבד, נהייתי,
מאז שפגשתי אותך.
מאז כל מילה את זוכרת,
מאז כל מילה שאת מחברת
אותי מכוונת, לכאן...
אני אוהב אותך.
אני אוהב,
אוהב אותך.
אני אוהב אותך
קחי, השיר הזה הוא לך.
