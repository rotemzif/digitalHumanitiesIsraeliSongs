הייתי רוצה להיות
דייג פשוט בים.
הייתי רוצה לחיות
את החיים לאט.
בלי לטפס על סולמות,
או לחיות בציפיות,
כמו לשוט בתוך חלום מתוק.
הייתי רוצה להיות
איכר פשוט בכפר.
הייתי רוצה לחרוש
את השדה לאט.
בלי להיות תקוע בפקקים -
כבול ללוחות זמנים.
לקום בכל בוקר
מתוך חלום נעים.
הייתי מביא לך כל יום
פרח אחד לבן,
כתודה על כל דקה שאני איתך.
בלי לחיות תוך משחקים,
או לרעות בשדות זרים.
ללכת לישון איתך
אל תוך חלום תמים.
