ככה, פתאום, איזה יום מיָמִים 
נתעכב ובַעין נביט 
זה - 
מעט לא ברור, אולי קצת מִשְתאים 
ורוצים רק מילה להגיד. 
אז לדקה התנועה תעצור 
והנה היובֵל על ידך 
איך - 
הכל כמו שִלשום, רק הבִט לאחור 
והאִט לִסְפירת יבולך. 
השדה וההר וּדרכים נִפתלות 
שביליהם ושבילךָ מִשתלבים, 
יבוּלְךָ ילבלב ויוֹביל ליובלות 
שיניבו ימים טובים. 
יש רגעים , פתע נס לו החול 
ורגעי חגיגה מתגנבים 
הן - 
אז לא חשוב פרט, קטן או גדול 
חשובים הדברים הטובים. 
אז נעצור ונסקור את הַיֵש 
וּנאחל שכָך גם יהיה 
כי - 
שנה שֶתבוא קודמתה לא תְבייש 
תנופתך תִמשִך לא תלאה. 
השדה וההר...
