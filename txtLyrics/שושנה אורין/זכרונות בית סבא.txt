יש לי זמר חסידי,
מתנה מירושלים.
יש לי זמר יהודי,
שי מרב ירא שמיים.
ומאה לי שערים,
בסמטת ילדות, בת אלף.
יש מקדש לי בהרים.
ונביאים, נביאים ומלך.
זיכרונות בית סבא.
מזמורים בני אלף דור.
הם לך, ילדי,
יגידו את שבילי האור.
יש מועד לי וחגים.
ושבת של חום ואושר.
עם יינות ועם דגים.
ועם פמוטי נחושת.
וספרון ישן נושן,
שקיפל ניסים וחסד.
בו הניח סבא זמן,
חוט זקן, זקן של כסף.
זיכרונות בית סבא...
והיום בני, מחמדי,
כבר היית לי לנער.
שב ושמע סיפור עתיק,
על מקדש ומאה שער.
על סמטת ילדות, אי שם.
על שירים של רב ורבא.
הם לך בירושה,
מביתו, ביתו של סבא.
זיכרונות בית סבא...
