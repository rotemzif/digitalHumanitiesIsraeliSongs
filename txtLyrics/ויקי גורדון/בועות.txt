לא מספיק גדולה כדי לדעת מי אני
ולא קטנה מספיק כדי לא לחשוב על זה בכלל
לא מספיק פוחדת כדי לשים יתדות
ולא מספיק נועזת כדי לעזוב ת'מעגל
לא מספיק חולמת כדי לעוף הכי גבוה
ולא מציאותית מספיק להתחבר לאדמה
ולא מספיק חזקה
ללכת ממך
עד שתהיה לי
אהבה גדולה משלך
להיות
רק איפה שבטוח
רק איפה שמוכר
מה שאני יודעת
לא יפגע בי כבר
להצמד לפחד
לחמוק לתוך בועה
רק לא להיפגע...
לא מספיק שלמה כדי ללמוד מטעויות
ולא שבורה מספיק כדי לראות אותן חוזרות שוב
לא מספיק כלואה כדי לנסות למצוא עוד דרך
ולא מספיק קרובה לחופש כדי לראות שיש כזאת
לא מספיק שואלת, לא מוכנה לתשובות כלל
תמיד כשהן באות- הן נשארות מחוץ לדלת
ולא מספיק חזקה
ללכת ממך
עד שתהיה לי
אהבה אחרת במקומך
להיות
רק איפה שבטוח
רק איפה שמוכר
מה שאני יודעת
לא יפגע בי כבר
להצמד לפחד
לחמוק לתוך בועה
רק לא להיפגע...
להיות רק איפה שבטוח
רק איפה שמוכר
מה שאני יודעת
לא משנה לי כבר
לנטוש כבר את הפחד
לפרוץ את הבועה
אם ניפגע
אז מה
