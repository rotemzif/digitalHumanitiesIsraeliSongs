זהו שיר לא מזרחי, לא מסחרי, לצערי. 
הוא גם לא ים-תיכוני לא יווני, לא תימני. 
זהו שיר לא מזרחי בלי אחותי גם בלי אחי. 
בלי שורות מהמקורות, אין בו מלים מתהילים. 
זהו שיר שאין לו שום סיכוי כי זהו שיר שנולד עם ליקוי. 
לא יעשה אותי בבנק מסודר, ספק אם הוא בכלל ישודר, 
הוא לא יצרח שהוא מקופח, גם אם אותו יזרקו אל הפח. 
אבל אם הוא אותך קצת יצחיק - בחיי שבשבילי זה מספיק! 
זהו שיר לא עדתי, לא שיר דתי, סתם שיר פרטי. 
על דברים די רגילים, בלי אלוהים, בלי אלוקים. 
זהו שיר שאין בו רבע סלסול, 
ואני לא אומר את זה בזלזול. 
בלי "כפרה", "נשמה", בלי "בדד", 
ושום דבר שאפילו על-יד, 
לכן זה שיר שלא יימכר, 
על קיסריה - אין מה לדבר, 
אבל אם את אותו תאהבי, 
אז תרשי לי לסמן לי "וי". 
זהו שיר לא מזרחי, לא מסחרי, לצערי. 
בלי שורות מהמקורות אין בו מלים מתהילים. 
זהו שיר בלי תהילים, בלי אלוהים, בלי אלוקים. 
זהו שיר בלי אלוקים, בלי מלוחים, בלי מתוקים 
זהו שיר, מבחינתי, ידידותי, לדעתי.
