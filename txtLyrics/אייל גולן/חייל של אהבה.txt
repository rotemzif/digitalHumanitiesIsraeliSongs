זה הלילה הראשון שאת לבד נשארת
אני נמצא רחוק ממך
גשם זלעפות בחוץ אבל בי אש בוערת
בוערת בי אהבתך
חכי לי שאחזור
חכי לי שאבוא
חייל שומר בגבול נמצא רחוק ממך
אשמור תמיד עלייך ועלי למענך
חכי לי שאשוב
ואם אחזור עצוב
חייכי אלי כי את לי מנגינה בלב
לצליל מיתר ואלף כינורות
אותך אוהב.
זה הלילה השני ואת עוד מחכה לי
מתי אוכל כבר לבשר לך
כשאפשוט את המדים נבנה לשנינו בית
ובו אחיה לעד איתך
חכי לי שאחזור...
עכשיו אחרי ימים רבים אם את עוד מחכה לי
אומרים שהשלום בפתח
היונה העייפה תביא עלה של זית
ונחיה יחדיו לנצח
חכי לי שאחזור...
