שמור עליו מפני השקט הזה
שלא ישבור אותו לאט
שמור עליו מפני הגשם הזה
שתמיד ימצא מקלט
שמור עליו מפני הסערה ההיא
שלא תשבור רוחו לעד
שמור עליו מפני ההבטחה ההיא
שלא ימצא את עצמו לבד
שמור,
שלא יכבה בו האור, 
עשה שיהיה לו שם קל, וזכור
מן האדמה  – אותו לשמור
שאם יילך – אז גם יחזור
מכל געגועיו, 
שמור עליו
שמור עליו מפני הפחד הזה
שמתרחב לו שוב בלב
שמור עליו, על יקיריו
שלא ייגע בהם כאב
שמור עליו ממים עמוקים
מחלומות סדוקים, מסופות החול
שמור עליו מהקולות הרחוקים
מעצמו שמור עליו, יותר מהכל
