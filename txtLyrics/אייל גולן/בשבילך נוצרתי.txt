לא הפסקתי אפילו לשניה
לאהוב אותך בנפש מיוסרת.
וכשהוספתי חטא על פשע,
ראיתי איך לפתע,
נוצרה פה מציאות אחרת!
וכמו תינוק זוחל...
אלייך, אהובה...
מתפתל כאוב אל זרועותייך,
ואולי תראי על פניי את הבושה
נשפכת כמו עפר היא לרגלייך!
בשבילך נוצרתי...
רק איתך אני קיים!
לידך מרגיש,
ובלעדייך נעלם...
מול יופייך נושך
את השפתיים ונדהם!
איך זה תופס אותי,
איך בשבילי את העולם?
יום ולילה תיקון לנשמה...
כינורות בוכים במנגינה מוכרת!
ואת עושה אותי שמח,
דף חדש אני פותח...
ובליבי האש חוזרת!
היום אני בשל
לתת הרבה יותר,
לאהוב אותך עד השמיים...
בזכותך למדתי כיצד לא לוותר,
לשמור עלינו כמו על העיניים!
