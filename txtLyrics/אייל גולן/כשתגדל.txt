כשתגדל תוכל להיות מה שתרצה
אז עכשיו נסה לחיות על הקצה
קפוץ למים הקרים בלי מכנסיים 
תן לקור שיחמם לך ת'דם
כשתגדל אתה תבין שבינתיים
אתה יכול להסתדר עם העולם
כשתגדל תוכל לחיות איך שתרצה
אז עכשיו כנס עמוק ואל תצא
רוץ לאש כמו פרפר חסר כנפיים
תן לחום שילטף לך ת'גוף
כשתגדל אתה תבין שבינתיים
אתה יכול להסתדר עם הטירוף
כשתגדל גם העולם יגדל איתך 
ותנסה לתפוס אותו בין הידיים
והמזל קצת יתבלבל עם הגורל
ימים רעים הם רק תקופה של בינתיים
אתה תיפול ותעמוד על הרגליים
כשתגדל
כי החיים הם כמו נהר אתה המים
כשתגדל תוכל לבכות כמו תינוק
אז עכשיו תרגיש ת'טעם של הצחוק
תכתוב מילים בחרוזים על הידיים
משפטים שמישהו חכם אמר
כשתגדל אתה תבין שבינתיים
אתה יכול להתמודד עם המחר
כשתגדל גם העולם יגדל איתך 
ותנסה לתפוס אותו בין הידיים
והמזל קצת יתבלבל עם הגורל
ימים רעים הם רק תקופה של בינתיים
אתה תיפול ותעמוד על הרגליים
כשתגדל
כי החיים הם כמו נהר אתה המים
