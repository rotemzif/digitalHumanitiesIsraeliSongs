ילדי תשמור על עצמך מכל צרה -
ברחוב העיר ובסמטה צרה.
הזהר מן המושחת מן המופקר
ומן הלענה המצופה סוכר
הזהר ילדי מכל צורות הרשע -
מדבש דביק בטעם של מרור,
מאלימות ומזירות הפשע,
משנאת חינם, מפיגועי טרור.
הזהר מים סוער,
ואויב שמסתער,
השמר מקיר בוער,
ומן הרכב הדוהר,
שלנצח בני,
שלנצח בני,
שלנצח בני,
רק תישמר.
הזהר מן הקללה הלא כתובה,
משטח ההפקר בשם האהבה,
על עצמך תשמור הו ילד מאוהב,
מהבטחות המצופות זהב.
הזהר מהממית והפוצע,
כי החיים תלויים על חוט השערה.
גם אהובה עיתים תשלוף קוציה,
אל תסדק אל מול מראה שבורה.
הזהר מים סוער...
תרחק ילדי מן הזומם והחוטא,
מהקוצים ומן העשב השוטה,
מהנקטף ומן העץ הנעקר,
וקח גרביים ומעיל בלילה קר.
אל תיכנע כשתאבד גם פרח,
כשהאישה אשר תאהב אולי תברח,
אל תלך באש ואל תלך בקרח,
כי גם אתה ילדי, בסוף תפרח.
