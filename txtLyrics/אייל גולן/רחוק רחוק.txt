רחוק רחוק בראש ההר
הנשר הגדול שוכן לו
עמוק עמוק בתוך ההר
הדוב הענקי ישן לו
לכל חיה יש קן מסתור
מרוחות מאש מן האדם
ורק אני איני מוצא
מחבוא ושקט בעולם.
בחלומות שלי
אני רואה אותך
כשאתעורר אני
בלי שום ספק אמצא אותך
כן רק אצלך אמצא מחבוא מושלם
אמצא שלווה ושקט לעולם
כן רק אצלך אמצא
שלווה ושקט מן העולם
גם לציפור הכי קטנה
יש איזו דרך מתוחכמת
להימלט מסכנות
והיא לפתע נעלמת
לנמלה יש סדק צר
לשפן נקיק בין הסלעים
לחפרפרת מחילה רכה
ולזיקית צבעים.
בחלומות שלי
אני רואה אותך
כשאתעורר אני
בלי שום ספק אמצא אותך
כן רק אצלך אמצא מחבוא מושלם
אמצא שלווה ושקט לעולם
כן רק אצלך אמצא מחבוא מושלם
ומנוחה מן העולם.
עכשיו ברור
לי לא יועילו מערות
ולא צוקים גדולים
או מחילות סמויות
רק אהבה גדולה תשמור עלי
תגן עלי מסכנות.
