חשבתי על מגרש המשחקים שאיננו
היום עומד שם בית מלון גדול
הנצחונות ששמחנו והדמעות ששפכנו
כמה רצינו להצליח בגדול
וכמה בריתות אחים שנספגו בחול
חשבתי על הבית שגדלת בו
היום גרים בו אנשים זרים
הנשיקות שגנבנו והסודות שאהבנו 
איך שיכולנו להיות כלכך תמימים
וכמה אהבנו כשהיינו ילדים
חשבתי לי שבעולם מושלם 
את לא היית עוזבת לעולם
מגרש המשחקים כבר מיותם ואין בו אדם
ורק אני עדיין שם בזיכרון שלי עכשיו הכל קיים
נזכרתי שוב ביום שנעלמת לי
רצית למצוא עתיד ורוד יותר
איך היא פתאום נעלמה הנשמה של השכונה
איך השנים רצות חולפות עוברות מהר
מה שהיה מוכר הופך להיות אחר
חשבתי לי שבעולם מושלם...
