ברגע אחד, בין מיליון אנשים
שנינו יוצאים לקרוע כבישים
אני ואני – בלי אף אחד
שורפים מנועים על זנבות האספלט
שלוש פעימות של הלב הנודד
אלוהים שם לוחש לי: אל, אל תפחד
תזרוק לים – רסיסים של טעויות, שברים של אותיות
תזרוק - אל תתאפק
תזרוק לים – את בכי הילדים, את הלילות הבודדים
תזרוק ותתפרק
ברגע אחד, בין מיליון רחובות
אני עוצר על החוף למיין מחשבות
אני ואני – בלי פנסים
עומדים על החול לרוקן את הכיסים
שלוש נשימות באוויר הכבד
אלוהים שם לוחש לי: אל, אל תפחד
תזרוק לים – כותרות מהעיתון, לחישות במסדרון
תזרוק - אל תתאפק
תזרוק לים – אבק של מלחמות, ואת כל הנשמות
תזרוק ותתפרק
שלוש סיגריות, החושך יורד
אלוהים שם לוחש לי: אל, אל תפחד
תזרוק לים – את מי ששם לך ברקס, טלוויזיה וסקס
תזרוק - אל תתאפק
תזרוק לים - את הלב השבור, את הסוף הסגור
תזרוק ותתפרק
