את שהלכת והשארת בי כאב
עזבת לא אמרת לי מדוע
פתאום נעלמת ולקחת לי ת'לב
נשארתי לבד כאן שרוע
איך רק אתמול את היית לידי כאן
כה יפה וצוחקת
ברגע אחד הכול התהפך
עכשיו דמותך מתרחקת
החיוך נעלם נעצר העולם
מיום שעזבה ואיננה
חלפו השעות אבדו התקוות
אמרו לי היכן אמצאנה
החיוך נעלם נעצר העולם
מיום שעזבה ואיננה
חלפו השעות אבדו התקוות
ליבי מבקש בואי הנה
שוב זיכרונות שצפים ועולים
תקופות שהיינו ביחד
תמונות מהעבר חולפות בראשי
עכשיו מחלחל בי הפחד
תביני אותי תנסי שוב לסלוח
מצטער אם פגעתי
אחבוק את גופך אלחש באוזנך
אותך כל חיי רק אהבתי
