פני קטיפה שראיתי
רוך ותמימות של פורקן נעורים
בך לגעת רציתי
ולא היו בך חיים
שמך חקוק על האבן
רק אהבה נשארה לי בלב
את עכשיו בגן עדן
ולי נשאר הכאב -
אמרת שהגשם ישטוף את הדמעות
אבל הגשם הפסיק והדמעות ממשיכות
הן זולגות אל הקבר החם
יורדות בכל העולם.
מלבדך לא היתה לי
אף נערה לא אהבתי לפני
אמונים לך שמרתי
ואשמור לך גם אחרי
פני קטיפה בשמיים
לי מחייכת מבין עננים
את עוצמת עיניים
ומתכסה לך בתכריכים -
אמרת שהגשם ישטוף את הדמעות
אבל הגשם הפסיק והדמעות ממשיכות
הן זולגות אל הקבר החם
יורדות בכל העולם.
