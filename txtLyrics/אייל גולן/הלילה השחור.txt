אל תוך הלילה השחור אני נוסע
חוצה גבולות ערים זרות וסמטאות
אני לא איתך כי העולם קצת השתגע
אני טובע בתוך ים של דמעות
אי שם רחוק כוכב בודד
בזוהר אחרון יפול לים המשאלות
ורק אחת בקול רועד
ביקשתי שמחר אותך אשוב לראות
עברתי יבשות
חציתי גם ימים
ובכל מקום כמו תפילה את שמך נשאתי...
ולא אפסיק לנדוד
גם אם אדע תלאות
עד שאשוב אל האחת אשר אהבתי...
מתוך הלילה השחור אני נוסע
חוצה גבולות ערים זרות וסמטאות
הרבה לילות אהובתי אני יודע
אני הייתי לך חייל של חלומות
אי שם רחוק, ירח שט
מעל העיר אשר אהבתי מכל המקומות
ועל שפתיי תפילה אחת
תודה לאל על שאותך אשוב לראות...
עברתי יבשות חציתי גם ימים...
