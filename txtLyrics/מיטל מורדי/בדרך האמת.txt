אם הוא מלטף את הדמעות שבעינייך
 תני לו עוד מקום להיות בעולמך
אם לאט עוטף את כל חלומותייך 
הרשי לו להגיף את התריסים שמסביבך
אם לא מתעייף מקושי המרדף
הראי לו את האור שבך נחשף 
אם לא מתעייף מקושי המרדף 
הראי לו את האור
 וכשיגווע היום תמיד לך ישאר
ישכיח בדרכו את מה שבך סוער
כשלא תדעי תשובה כשלא תוכלי לשאת
יתן לך את כולו בדרך האמת
 אם הוא מחבק את התלאות שבחייך
תני לו עוד סיכוי לשבור גם צמאונך
אם שוב מרתק בלהט כל ימייך
הרשי לו קצת ללגום מהתקווה שבליבך
אם הוא מנתק ממך את כל פחדייך
הראי לו אהבה בכל כוחך
אם הוא מנתק ממך את כל פחדייך 
הראי לו אהבה
