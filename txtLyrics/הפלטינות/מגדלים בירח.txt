הוא כותב מכתבים למאדים
ובונה מגדלים בירח
במקום בו עומדים המפסידים
מאמין שיוכל לנצח.
הוא יודע שזה קרב אבוד,
הוא חושב שנפלה כאן טעות,
הוא נמשך אל האש ובורח
ובונה מגדלים בירח.
הוא יושב בעיניים עצומות
וממריא אל מעבר לקשת
הוא מציג בפניה את עצמו
ומציק לי אם היא מעקשת,
הוא החליט שאסור להחליט,
העולם בשבילו זה שלולית,
ואת מן הסתם הצפרדע,
הוא בונה מגדלים בירח.
יום אחד יתעורר ויביט מסביבו
ויחפש את הקסם שאין,
הוא יספור עד שלוש,
הוא יקרא לו לבוא,
ויחכה.
המגדל בירח התרוקן.
תסתכלו איזה יופי שהוא עף
ואוסף כוכבים מעלינו
מלקט לו כל רגע שחלף
כל סיפור שהיה ואיננו.
הוא ינחת על הבית שלך,
לא יודע שאת כבר הלכת,
ולקחת את המפתח -
הוא בונה מגדלים בירח.
יום אחד...
