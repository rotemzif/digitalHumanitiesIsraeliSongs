הצבע הורוד
הוא צבע הפרחים
בפני הפרחחים.
הוא צבע האורות
על שפת העננים
הצבע הורוד.
הצבע הלבן
הוא צבע הבגדים
של כל המועדים.
הקצף הניגר.
המלח, הסוכר
הגיל והתוגה.
הצבע הצהוב
הוא צבע החמה
ואש המלחמה.
ועצב השממה
והחולות בחוף.
והחולות בחוף.
הצבע הסגול
הוא תו האצולה
של פרח הלילך.
ואור עיניים רך
של המבט שלך.
של המבט שלך.
הצבע האפור
הוא צבע הענן
ובגד הגנן.
הצבע האפור
כנפי מעוף יפות
של ציפורים עפות.
הצבע השחור
הוא לחם הכורים
העייפים לחפור.
הצבע השחור
הוא צבע העיוורים
המחכים לאור.
כך במכחול אמן
צובעת יד הזמן
בגיל ובדמעה
ירח וענן
פרחים ואדמה
שלום ומלחמה.
