ומחר כשנתעורר
נצמד ונתחבק
זה יהיה טוב וחם
כמו אז כמו מזמן.
ומחר כשנתעורר
הרקיע יתבהר
והשמש תזרח
מתוך הענן
עד מחר אהובי
נהיה קרובים יותר
מפצעים כואבים
עוד נלמד איך לוותר
ואם לא מאוחר
נאהב עד מחר
עד מחר אקשיב לך
ואשמע את השתיקות
כל מילה שתלחש
תחשוף לי סודות
ומחר כשנדבר
ייעלמו המועקות
ונבין שמותר, כן,
מותר גם לטעות
עד מחר אהובי...
עד מחר, לא נוכל לפתור את בעיות העולם:
המלחמות, הגלובוס שמתחמם, העוני שמתרחב,
הפצצה האיראנית, הצונאמי, השיטפונות,
המחלות,
השקרים, המינוס בבנק... אבל אהוב שלי, בוא 
נפתור את מה שבינינו - 
בוא נתגבר, בוא נתבגר, בוא נתחבר.
עד מחר אהובי...
