כשהפרחים החלו מרכינים כותרת
והצללים בחדר מציירים דמותך
כמו שהריח של הפרח בלי הריח
כמו את נמצאת כל כך ואת אינך.
עכשיו נותרו ימים קשים של קיץ
עד יעזוב העצב את רוחך
ואור של אש תמיד שומר עלייך
שמרי עליו את, את שמרי נפשך.
כמו ציפור לבנה,
כמו ציפור לבנה תעופי שמה,
בין חלומותייך, אל מחוז חפצך.
כמו ציפור לבנה,
כמו ציפור לבנה תעופי שמה
בין הריסותייך, אל מחוז חפצך
אל עבר בדידותך.
עמוק עמוק בתוך מסדרונותייך
שוכנת לה שלווה קסומה של חום
היא לא יודעת את הפחד בעינייך
לכי אליה - לכי אל החלום.
כשהפרחים עדיין מרכינים כותרת
והצללים בחדר מציירים דמותך
ורעש נשמתך עובר בשקט
כי את נמצאת כל כך ואת אינך.
כמו ציפור לבנה...
