אני מחכה לגשם,
אני מחכה לך,
אני חלשה ונרעשת,
אני אוהבת אותך,
אוהבת אותך.
עד רדת הערב יבוא הגשם,
ויהיה לי זה גשמי הראשון.
אדמה לי נשכחת, חמה ויבשה,
אדמה שכולה צימאון.
אני מחכה לגשם...
אומרים ‟ אל תאמרי דברים כאלה,
מי יודע מה יש בליבו,
אבל לי לא איכפת,
הוא נחוץ לי כל כך,
ואני בטוחה שיבוא.
כמו לחכות לגשם,
אני מחכה לך
אני חלשה ונרעשת,
אני אוהבת אותך,
אוהבת אותך.
עד רדת הלילה לא בא גשם,
וגם הוא לא יבוא, בוודאי.
את פרחי הקטנים אז השקיתי לבד,
והשענתי ראשי על כתפי.
אז מה אם לא בא, בעצם,
עוד יש אחרים כמותך.
אני חיכיתי בכלל רק לגשם,
אבל אהבתי אותך,
אהבתי אותך.
אני מחכה לגשם...
אני מחכה לך...
