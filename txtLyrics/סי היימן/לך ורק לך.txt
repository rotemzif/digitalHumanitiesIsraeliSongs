כבר הנץ ברום ירח
כשושן של אש.
וליבי דלתו פותח,
אך קולך בושש...
כי שחורה יפת העין
ונאווה.
ודיגלי, דיגלי עלייך
אהבה...
כבר פרחו גפני בכרם
ופיתח סמדר.
אך צחוקך, צחוקך עוד טרם
אל גני חדר...
אל גני חדר,
ופיתח סמדר,
אל גני חדר
ריח סמדר...
כבר גילו לי מבטייך
מי דודך מדוד.
אך את טעם שיפתותייך
לא טעמתי עוד...
כי שחורה יפת העין...
כבר הבשיל אשכול הכופר
והסתיו הלך.
אך ליבי שוקק כעופר
ומצפה רק לך...
ומצפה רק לך
כי הסתיו הלך,
ומצפה רק לך,
לך ורק לך...
