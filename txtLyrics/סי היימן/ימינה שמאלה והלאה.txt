ימינה שמאלה והלאה וכאן
ושם ובכל הכיוונים,
בכף ידך ומעל לענן
וגם בחוץ וגם בפנים.
ואם תשאל איפה האושר,
האם בכלל איננו או שאולי
ישנו מעבר לים.
ואם תשאל איפה האושר,
אני אומר לך ביושר,
הלא כולם יודעים, הנה הוא שם.
ימינה שמאלה והלאה וכאן...
ואם האהבה איננה
לאן אלך ואבקשנה - תשאל,
אולי מעבר להר.
ואם האהבה איננה
לאן אלך ואבקשנה - תשאל,
אני אשיב וכך אומר:
ימינה שמאלה והלאה וכאן...
ואם תשאל היכן הפחד
והתוגה הלא נשכחת איפה
ואי מקום הכאב.
ואם תשאל היכן הפחד
והתוגה הלא נשכחת איפה
אני אשיב בכל הלב:
ימינה שמאלה והלאה וכאן...
