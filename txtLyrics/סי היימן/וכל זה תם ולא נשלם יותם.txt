האם אפשר לומר זאת במילים?
האם נותר לשיר זאת בצלילים?
כל הלבבות שבם נטבע חותם,
ופלא היותך, איתנו ואיתם -
ומלוא דמותך בנגינתם, בנגינתם ונתינתם,
וכל זה תם ולא נשלם - יותם.
קלידי מנגינותיך, והצחוק,
ומבטך - ישר, רחב, עמוק.
הנעורים, אשר ביתך היה ביתם,
ודרכך שעוד נפתחת לקראתם, 
והעולם היה מואר, מואר ושר, וחי וחם... 
וכל זה תם ולא נשלם - יותם.
ושוב - אבחת החרב והדם,
ובית שלפתע התייתם
ואוהביך, שאתה שוב לא איתם,
ישירו את אהבתם ודמעתם
ובלעדיך ואיתך, שירת חייך ומותך -
וכל זה תם ולא נשלם - יותם.
קולך נדם, אך שיר שהוא אתה 
נוגן בעלטה,
ולא נשלם, ולא ייתם - יותם.
