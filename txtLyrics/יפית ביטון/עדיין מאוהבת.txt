ממול השקיעה שותקת
יושבת לבד בכל יום
זוכרת דמותך מתרחקת
מבלי שתאמר לי שלום
תמיד רק צחקנו ביחד
אהבנו מבלי שנחשוב
מי ידע שאני רק אורחת
בליבך שנשבע לאהוב
עדיין מאוהבת, ואין למי לומר
עדיין מאוהבת אבל אולי זה מאוחר
עדיין מאוהבת בך בלי שתדע
ונמשכת לאותה האהבה
כוכב שוב עוצם העיניים
פוחד לא לפגוש את פניי
שהן מדברות עם שמיים
מבקשות לראותך מול עיני
ואתה את קולי לא שומע
ואולי גם בכלל לא זוכר
רק ליבי בכאב שוב נוגע
לא נותן לנפשי לוותר
עדיין מאוהבת, ואין למי לומר
עדיין מאוהבת אבל אולי זה מאוחר
עדיין מאוהבת בך בלי שתדע
ונמשכת לאותה האהבה
