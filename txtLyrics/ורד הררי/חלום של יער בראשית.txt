מלאכים עולים יורדים מן השמיים,
ורוקמים חלום של יער בראשית,
ובתוך שלל צבעים שופעים במים -
זמיר מנעים סימפוניה חרישית.
מה יפה הגן, כשרק עולה הסהר
עם חוטים של אור, נושקים לצמרות.
הילה קסומה בין השבילים פוסעת.
צללים חובקים קרניים נשברות.
אההה...
אולי אתה אביר שחי ביער,
אולי אתה נסיך של אגדות,
והחיוך שלך פותח שער,
והחיוך שלך ממתיק סודות.
ארמון זהב בונות לי שתי עיניך,
כי הכל מותר במשאלה אישית.
כמה טוב היה לי לראות את אור פניך
כאן, בתוך חלום של יער בראשית.
אההה...
