אם אני פוחדת,
זה סימן שיש שדים,
בדרכי עומדת
עגלה מלאה פחדים.
אמא כה קטנה היא,
ואבא קצת עצוב,
איך אוכל לשמור שגם מחר
יהיו פה שוב?
בדרכי פגשתי
את השקט הנורא,
בגופי הרגשתי
איך התכלת נשברה.
חלק כבר יודעים,
ועל פניהם אפשר לראות,
שכסותם של השמיים
מלאה בורות.
בחלומי אני שמיים
אך ביומי אני קטנה.
לא הרבה ביקשתי,
רק טיפונת הבנה,
מי יענה לתפילתי?
תן בי אמונה.
מי ייתן בי כוח
לשמור על אהובי
וגם לזכור שכוח זה
לא בידי?
בחלומי אני כוח
אך ביומי אני קטנה.
