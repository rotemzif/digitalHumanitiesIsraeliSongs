כשהדלת תפתח ושוב תופיע
עם אותו חיוך כובש מתוק מדבש
ועיניך הכחולות כמו הרקיע
במבט חודר אוהב ומבויש
כשאתה האדמוני כל כך רגוע
כמו חזרת לחופשה מהצבא
נחבק אותך חזק מגעגוע
כשהלב עצוב נישא לך תפילה
מלאכי אלוקים הטוב שבשמים 
שימרו על העלם הטוב שלא ירחק
לא הספקנו לומר שלום ובינתיים
אמא אדמה חבקי אותו חזק
כשהדלת תפתח ושוב תופיע
תמיר יפה צנוע ומרוגש
באותן מילים יפות תרגיע
מלבינו כך תסיר את החשש
החיים הרי נוצרו כאן בשבילינו
כמו אוצר גדול שזור במתנה
לא רוצה למות בעד ארצנו
אני רוצה לחיות למענה
מלאכי אלוקים...
