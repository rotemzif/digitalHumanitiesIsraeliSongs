אורח קרוא בגן עדן, זה טוב 
יוצא למרפסת לגמוע אוויר 
כסהרורי משוטט ברחוב 
יש לי הכל יש לי מה להסתיר 
מכל הצדדים אותך מקיפות 
שלום ליידי עונג, הלו מיס אשם 
בחום מגען את ביתך הן שורפות 
ביתך הוא תל אפר בטון ועשן 
אמרו לי תמיד שום דבר אינו מושלם
חשבתי גן עדן זה משהו אחר 
הייתי צריך להקשיב לכולם 
חלמתי, עכשיו אני ער 
אורח קרוא בגן עדן, עצור 
לאן תימלט ומאין תשוב 
באיזה כיוון ינצנץ מגדלור 
מה הזניח ומי החשוב 
עכשיו או אחר כך תיפול לקרקע 
שיכור מאוויר ההרים הצלול 
ריח האורן יכאב כנשיקה 
זוחל על ברכיך רועד וחבול 
אמרו לי תמיד שום דבר אינו מושלם 
חשבתי גן עדן זה משהו אחר 
הייתי צריך להקשיב לכולם 
חלמתי, עכשיו אני ער
