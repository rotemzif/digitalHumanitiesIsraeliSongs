גם כשרציתי לוותר ראיתי שניסית 
לברוח למקום אחר לשוב לבראשית 
אל התמימות ולחולשה ואל החטאים 
אל העצבות והבושה ואל האלוהים 
כשניסינו לעלות אל שמיים אסורים 
נפלנו שיכורים כלוט עירומים ומכורים 
לפחדים ולתפילות לשתיקות ולטרוף 
לשדים ולנפילות לתאוות בשר וגוף 
אולי זו רק תקופה ושוב יבוא השקט 
כנוע ומסור 
כמה את יפה כשאת מתפשטת 
בחדר הסגור 
ובלי מילים הבטחתי לך לגלות שוב מחדש 
את גן העדן הנשכח את הפרי והנחש 
מול חיוורונה של השקיעה נשאת עמי תפילה 
לשוב אל רגע הבריאה להתחיל מהתחלה 
אולי זו רק תקופה ושוב יבוא השקט... 
אהבה ללא תנאים 
את אני ואלוהים 
מתוך עפר נולדנו תמימים - אחוזי אמונה 
עירומים המומים ממתינים - לסוף בלתי נמנע 
ואהבנו ללא רחמים. 
אולי זו רק תקופה ושוב יבוא השקט...
