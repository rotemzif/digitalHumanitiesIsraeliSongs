כבר אחת אחר חצות העיניים רטובות
המטפחת מזיעה מהדמעות
ובחוץ מהשכן החתול שוב מיילל
אם תקשיבו הוא כמוני מתפלל.
אני מביט מהחלון ואנשים בתוך בלון
שעפים להם לאן שרק אפשר
ומרחוק לי מנופף החתול שהתעייף
כי הוא נמלט משיניו של העכבר.
כי כואב לנו כואב, הלוואי שרק הלב
העולם הזה פשוט נהיה מוזר
אנשים רודפים היום אחר הצל של המחר
מי בעצם החתול, מי העכבר.
כי כואב לנו כואב, הלוואי שרק הלב
העולם הזה כבר לא מה שהיה
מגישים לנו שלום בצלחת של אטום
ושיהיה בתיאבון תודה רבה.
כבר אחת אחר חצות אני שומע חדשות
העכבר משיט היום ספינת שלום
ובה כמה מוצרים, ברזלים וסכינים
והחתול שוב מלקק את הפצעים.
כי כואב לנו כואב...
כבר אחת אחר חצות הכנתי עט וניירות
כותב מכתב לאלוקים שלי יקר
אנא שמור כאן על הכל, תחזיק היטב שלא ניפול
ואל תשכח את החתול והעכבר.
כי כואב לנו כואב...
