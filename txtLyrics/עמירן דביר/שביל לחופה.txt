שקיעת חמה זו התחלה, של מסלול לבן בוהק שבסופו 
מוקפת בלבן, טהורה ומחכה, אני מוכן, 
השביל לבן מואר, צועד אלייך כן אני בראש מורכן 
ודמעה קטנה מנצנצת כמו כוכב באפילה. 
הרי את לי, מקודשת בטבעת זו שלי 
לו נצעד תמיד ביחד כאחד כמו עכשיו, 
שזורים כמו חוט אחד. 
הרי את לי, מקודשת בטבעת זו שלי 
מלאכים שמרו עלינו מצרה 
כמו דמעה קטנה שלא לשווא נפלה. 
הלב רועד כוכב נופל, לא כולם פה נמצאים הם משקיפים 
שמחים הם בשמחה, עוטפים אותנו חום ואהבה.
