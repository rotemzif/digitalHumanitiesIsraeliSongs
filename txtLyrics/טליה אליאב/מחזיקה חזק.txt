הוא הראה לי פרחים יפים 
אהב אותי עד הנימים הכי שקופים 
הוא סלח לי המון פעמים 
חיכה לי תמיד 
כשלילות הפכו לימים 
איך קרה שהלכתי ממנו 
אני מחזיקה חזק 
במושכות עגלת הבכי הזאת 
אני מחזיקה חזק 
מחזיקה בכל הכח 
דוהרת על סוס עיוור 
עוד מרחק נשימה מכאן 
אני אקום מוקדם 
להבין את מה שמת ביננו 
לא מוכנה לוותר עדיין 
לחיות איתך כל החיים 
לגדל ילדים 
כי אין בעולם מי שיוכל לגלות לי 
איך לעצום את העיניים 
להרפות את הידיים 
וליפול
