מי כמוך יודעת כמה הקרבתי בשבילך 
איך שויתרתי על הכול כדי להיות כאן לצידך 
עכשיו את קצת נרגעת אולי נדע גם מנוחה 
נחפש את העתיד בואי נמצא את השמחה 
עוד תראי שעם הזמן, מה שבינינו יתחזק 
עוד תראי שאהבה תמלא את מה שריק 
עוד תראי שהענן מתוך חיינו יתפזר 
את יודעת שיחדיו לעולם לא נוותר 
מי כמוך שומעת רק את רחשי ליבי 
איך שבוערת לה האש והחום עדיין בי 
עכשיו את קצת דומעת האם זה אושר או עצבות 
נחפש את העתיד בואי נשכח ימי בדידות 
שוב מוצא את הכוחות לחבק אותך 
את כבר חלק מגופי ומחיי 
שוב רוצה להתמסר אל החיוך שלך 
את השמש הזורחת בעיניי
