האדם המציא גלגל, האדם הצית גם אש
האדם מפליג בים, גם לעוף הוא מבקש
אך מכל החידושים, ההמצאות, התגליות
יש דבר יותר מופלא בו התעלה על החיות!
רק האדם יכול להיות רע!
אז בסיפור הזה - אני רוצה להיות רשע
להיות בצד של הרעים, ולהנות ללא בושה
למשוך קורבן אל המלכודת - כמו עכביש
להעביר זקנות בדרך - עד אמצע של הכביש!
כל הטוב שבעולם, במהרה הוא יחלוף
לחזק תמיד אות קין על המצח
זו דרכו של העולם: לכל דבר טוב יש כאן סוף
ולכן אני פשוט אחיה לנצח!
אנ'לא פוחד משום דבר, גם לא פוחד למות
השטן לא מעוניין בי, הוא חושש מתחרות!
אני ארסי ומסוכן, צריך לומר את האמת
כשנחש הכיש אותי, אחרי דקה הוא מת.
כל הטוב שבעולם...
לא אפגע בזבוב, אין לי שום דבר נגדם,
אם לפגוע, אז להתעלל בבני אדם
לא חולה, החיידקים שונאים אותי
אני בטוח שכולכם עכשיו רוצים להיות כמותי!
כל הטוב שבעולם...
