כשזמן לא עובר
את וודאי 
חושבת עליו ושואלת מתי הוא חוזר
לתמונה במסגרת לבנה
שהצהיבה יותר ויותר
לא תוכלי להמשיך לחכות
הימים שעוברים
גם הם לא מביאים
בשורות משמחות או תקווה לימים הבאים
מבינה שאולי זה נגמר
כשהיום לא עובר למחר
זמן לא עובר
אין בו פנאי
לסדר מחשבה
להדליק את האור
בעינייך הדממה
שקטה וכבויה
כמו ילדה שבגן נשכחה
מחפשת פנים מוכרות להרגיש בטוחה
את ציפור עם כנפיים שבורות
שמעל השמיים פתוחים לרווחה
רק לעוף זה כל מה שרוצה
להשאיר מאחור את עצמה
