אז למה לי פוליטיקה? "בגלל שפוליטי זה אין",
כל אחד מייצג את ה"אני מאמין",
אבל מי מבין שמה שקרה פה זה כאוס
לא משתתף בסיאנס, הופך את הכוס. 
כישופים, פתאום בנפש מכוער להיות יפים.
דעות חשוכות ואלימות, הקירות נשטפים,
זה תמיד היה ככה או שפתאום זה בחוץ 
ברשת החברתית. חברה זקוקה לשיפוץ.
פיגול, שיקוץ, עבודת אלילים, מחכה לפיצוץ. 
תכנים טפלים, כל הקישקע בחוץ, פולטים גללים
בלי שום טיפת נימוס ולכלום אין כללים, אלוהים תפוס.
זה לא שהתבגרתי ונהייתי שנטי באבא 
פשוט כבר באמת מבין מזה להיות אבא, 
בלי היכולת לשקר את השקר על השלום 
בלי: כשתגדל... כשתגדל ילד יהיה פה גיהנום.
אבל למה? כי אף אחד לא יכול פה להקשיב, 
הוא לא רוצה לדעת, תן לו רק להגיב,
כי הוא יודע, ועלאק מוביל דעה בהמון.
תתרכז בעשייה וזרוק את המיקרופון.
אנשים הפכו להיות שלטים עם דעות, איפה הלבבות?
איבדנו את החופש וגם את הביטחון,
הפחד אוכל אותנו, האומץ ברזון.
מעשים טובים מחפשים נפש חפצה,
הגפיים עצלות כמו תקועות בתוך ביצה.
מלחמות התודעה בעצמה.
כל מחשבה עוד לבנה בתוך חומת המגננה,
שריון רגשי שבמשך השנים נבנה
לא נותן לכלום לחדור, חוסם את האמונה.
משיח לא יהיה פוליטיקאי,
משיח זו צורת חשיבה של כל אחד כדי שנגיד די,
די לפילוג כי כל אחד חייב להיות מיוחד.
דעתך לא משנה כלום אם היא דעה בלבד,
המדינה זה רק מנגנון, אנחנו זה התוכן.
הנהגה בכישלון? אזרחים ירימו תורן
בחמלה אנושית וביטחון פנימי.
מי שיאחד זה רק אתה ואני!
