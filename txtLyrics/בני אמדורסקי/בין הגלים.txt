שוב יום שולח שמש מול סירה
שוב יום עולה מול חוף ונערה
שוב יום גונח משרב נורא
בין הגלים, בין הגלים.
סירה פורשת רשת של תקווה
כנרת מתרפסת ושלווה
ורוח אט אוחזת עצובה
בין הגלים, בין הגלים.
השמש מתרפקת עצלה
כנרת משתתקת ותכולה
ורוח מפהקת למולה
חומקת ונושקת לגולן.
אם לאהוב אותה אינך מוכן
אז התרחק ואל תיגש לכאן
מזרועותיה ברח, זה מסוכן
בין הגלים, בין הגלים...
מחר תשוב השמש ותשרוף
את כל הגבעולים שעל החוף
ורוח עצובה אותם תשטוף
עם הגלים, עם הגלים...
