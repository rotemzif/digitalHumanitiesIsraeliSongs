גשם ראשון
הוא מרטיב את נמנום יום הקיץ
גשם ראשון
הוא מרביץ את אבק הדרכים
גשם ראשון
המרפסת כולה רחוצה היא
גשם ראשון
וריחות זכרונות של חמסין
כאילו לא שיחקנו עוד אתמול ברוח
כאילו לא ידענו שפעם הוא יבוא
כאילו שלא רצת צוחק כה ופרוע
ושמש בעיניך ובשערך האור
באלף מנגינות אז שר לנו הקיץ
ואלף שיבולים הגיש לי השדה
ניחוח תפוחים שיכר כמו היין
וקוץ מזהיב אחד דקר את הגדר
איך זה ששכחנו שבעולם יש גשם
איך זה שזכרנו רק פרי ורק קטיף
איך בלילות חמים פרקדן על פני הדשא
פרקנו את מטען היום שכה התיש
ואיך הוא בא פתאום צפוי כל כך לפתע
ואיף שטף אותנו מראש ועד בהונות
ובין טיפות הדלף הן גם אתה הודית
הקיץ כבר עבר, טובו וחרונו
גשם ראשון...
