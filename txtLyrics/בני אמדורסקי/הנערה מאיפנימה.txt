צעד צעד מתקרבת
צעד צעד משלהבת
רעד רעד בלב לוחש לוחש אה...
צל הילוך ברק בעין
וחיוך של בין ערביים
ושפתיים יוקדות יוקדות כאש אה...
את, את חידה מהלכת
את, את חידה מחייכת
אה, אך עצרי כבר מלכת
ועמדי ולו לרגע קט
הרשי ואביט בך מעט.
צעד צעד מתרחקת
צעד צעד מצטחקת
ועוד מבט חצוף ואת כבר אינך.
צעד צעד מתרחקת
צעד צעד מתחמקת
רעד רעד בלב לוחש לוחש אה...
להט להט אש טורפת
לאט לאט היא מתופפת
והשפתיים יוקדות יוקדות כאש אה...
אה, את חידה נעלמת
אה, את חידה מתנמנמת
אה, הבכלל עוד קיימת
את שוברת גלים על החוף
עוצרת כל דופק ברחוב.
צעד צעד מתרחקת
צעד צעד מצטחקת
ועוד מבט חצוף ואת כבר אינך.
