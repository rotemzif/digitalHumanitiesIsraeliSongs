ביום בואי ללואיויל למצוא שם את עושרי
עלמה יפה מלקסינגטון שבתה את לבבי
שפתיים לה שני בוער, שער שחור ועב
ושמה היה אלוירה, פנינת המערב
חיזרתי אחריה, בוער באש כולי
אך היא הלכה עם איש אחר לרוע מזלי
חדוות חיי עזבה אותי, לבי עלי דאב
אהובתי אלוירה, פנינת המערב
ביום אביב בצל אילן פורח ושגיא
עמדו ופטפטו להם קצין אחד והיא
צחוקה נשמע מוזר כל כך, ידיה על כתפיו
בגדת בי, אלוירה, פנינת המערב
ניגשתי אל העלם, פגיון שלפתי אט
תפסתי היטב בצווארונו עד כל גופי רעד
אכול קנאה נעצתי בו עמוק את הפגיון
כי בגללך, אלוירה, הוכיתי שגעון
כעת בבית הכלא אשב עד סוף ימי
מדוע לא תליתם אותי? אין טעם לחיי!
למרות שחרותי גזלת, לבי לך גם עכשיו
אהובתי אלוירה, פנינת המערב
