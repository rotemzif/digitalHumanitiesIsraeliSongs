לילה וכוכב זורח הקורץ בלי קול
לרחוב יורד ירח בצעדי מחול
והגפן שוב שולח לעולם אשכול
קיץ בא אך זה עוד לא הכל.
היסמין פשוט פורח ומפזר ריחו
והלב כולו רותח משמחה וחום
החמסין כמעט צונח על המדרכות
הקיץ בא אך זה עוד לא הכל.
את שהתחבאת לי כל החורף והסתיו
את אולי תבואי שוב עכשיו, עכשיו.
שוב נצא לטבול במים בין גלים וחול
ונצבע את שמי הקיץ בכחול כחול
השדות יהיו לך בית עם סלון והול
ואת תראי שזה עוד לא הכל.
שנינו נטפס למעלה אל גבעה של חול
ומשם יחדיו נזחל, נזחל עד לירקון
נרוץ מהר אל תוך הלילה ונצהל בקול
ואת תראי שזה עוד לא הכל.
את שהתחבאת לי כל החורף והסתיו
את אולי תבואי שוב עכשיו, עכשיו.
לך אקטוף מן הצמרת גם שזיף סגול
אם את רק מילה אומרת תקבלי הכל
אתן לך ים אתן לך ארץ וכוכב גדול
כן, את תראי שזה עוד לא הכל.
