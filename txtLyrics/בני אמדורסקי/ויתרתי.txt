אני עייף מאהבה כזאת בסתר
ולא אוהב לתת לך יד כשלא רואים
אני בעד קלפים פתוחים
רוצה בחוץ מה שבפנים
ואני שונא להעמיד פנים
אל תביטי בעיניי אם את לא באה
ואל תאמרי מילים שאין להם כיסוי
אף פעם לא אהבתי כך
ואת לא מכירה אותי
אך הפעם עוד אצא מדעתי
אז ויתרתי
כן, ויתרתי
אקבל עלי כל תנאי
כאילו כך צריך ודי
כי ויתרתי
אל תשחקי ברגשותי אם את חולפת
אם את רואה בי רק סיפור של בין לבין
איני יכול לסגור הכל
בתוך תוכי אני מרגיש
והכאב הזה עוד לא הועיל לאיש
אז ויתרתי
כן, ויתרתי
ואני לכל מוכן
הכתיבי לי מקום וזמן
כי ויתרתי
אל תעשי טובות, שמרי מרחק ממני
כשאת קרובה מחשבותי אינן צלולות
כשמבטינו נפגשים עקרונותי שוב נחלשים
ופתאום מתערפלים כל החושים
לכן ויתרתי
כן, ויתרתי
רק הראי סימן של כן
ואני אומר אמן
כי ויתרתי
כן, ויתרתי
הן אני לכל מוכן
הכתיבי לי מקום וזמן
כי ויתרתי
