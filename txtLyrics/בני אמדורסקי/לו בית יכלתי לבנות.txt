לו בית יכולתי לבנות לך
ובבית מאה חדרים
לא הייתי נלאה מצפות לך
במאה, במאה חדרים.
לו הקמתי מאה היכלות לך
מזהב הסיפים הקשתות
והיו מכל סף מחכות לך
שתי עיניי שאחרייך עוקבות.
לו בית יכולתי לבנות לך
ובבית מאה חדרים
לא הייתי נלאה מצפות לך
במאה, במאה חדרים.
לו ערכתי מאה שולחנות לך
עם יינות ממאה ארצות
ופתחתי לבי להראות לך
שדמי האדום ביינות.
ואין, אין לא ארמון לא פאר לי
רק ענן בשמיים עובר
וכוכב בנופלו מספר לי
שהלכת ילדתי עם אחר.
והדרך נמשכת אין גמר
הלילה כבר טל ואורות
רק בזה ילדתי רק בזמר
לך ידעתי בית לבנות.
לו בית יכולתי לבנות לך
ובבית מאה חדרים
לא הייתי נלאה מצפות לך
במאה, במאה, במאה חדרים.
