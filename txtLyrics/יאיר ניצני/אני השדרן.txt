שלום מאזינות ושלום מאזינים
אני השדרן ואתם מכוונים
כי כאן תחנת השידור המטורפת
תחנה בין כוכבים
תחנה מעופפת
כן, אני השדרן
כן, אתה מכוון
אתן לכם שיר
זה הזמן להגביר את הרדיו
שומעים אותי כולם
מדן ועד אילת
באוטו בסלון או במטבח עם הסלט
משדר אל תוך הלילה
משפר ת'מצב רוח
בבוקר מדליקים אותי עם הגילוח
קולות וצבעים מלאו את הדירה
אז אל תעברו לתחנה המתחרה
אם את מצוברחת אם אתה עסוק
זה לא עובד שהרדיו לא דלוק
כן, אני השדרן...
אני משמיע לכם שירים משוגעים
הנה שיר חדש של להקת הצפרדעים
מנגינה מוזרה ומילים משונות
נקווה שנתראה אחרי הפרסומות
כן, אני השדרן...
הלילה יורד ואני מנמנם
ושמתי איזה שיר ארוך שינגן
בתוך החלומות והשינה המתוקה
בכלל לא שמתי לב שהתקליט נתקע
כן, אני השדרן...
