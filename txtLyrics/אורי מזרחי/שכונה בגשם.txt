אני זוכר שכונה יפה בגשם
וילדים משחקים בחוץ
אני יושב על המרפסת
אבל רגלי רוצות לרוץ
״בוא כבר אורי, רד למטה״
בני לעברי צועק
אבל אני פוחד מאבא
אז כך יושב לי ושותק
איפה הם אותם ימים
לאן הם נעלמו
מתי אראה אותם שבים
מתי הם יחזרו
אני זוכר את בית הספר
את אבנר, דוד ואהוד
את המנהל חמור הסבר
את התנ"ך והתלמוד
פתילי תפילין שחורים אקשור לי
עמוק אל תוך בשרי
אבל ליבי עורג אל נילי
היא בליבי בתוך תוכי
איפה הם אותם ימים...
אני זוכר כיפור בבית הכנסת
תקיעת שופר בסוף הצום
ואבא לי לוחש בשקט
״יקרת לי מכל״
את כף ידו ארגיש לפתע
חמה, רכה על צווארי
הוא מחייך אלי ברוגע
ומנשק לי את ראשי
("עוקד והנעקד")
איפה הם אותם ימים...
