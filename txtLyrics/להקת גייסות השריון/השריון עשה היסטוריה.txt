תלמיד תיכון לומד, מסכן, היסטוריה יומם וליל
(כן-כן, יומם וליל
כן-כן, יומם וליל).
הוא בורח לשריון, אך מה מתברר בינתיים?
מתברר שגם -
השריון עשה היסטוריה, היסטוריה, היסטוריה,
השריון עשה היסטוריה, וצריך אותה ללמוד
(טוב מאוד!).
את רמלה ואת לוד לקחו בשנת ארבעים ושמונה
(כן, ארבעים ושמונה
כן, ארבעים ושמונה).
כשריון בלתי-חדיר שמשו שם רק הכותנת
וה"בטלדרס",
(איזה נס ...)
השריון  עשה היסטוריה, היסטוריה, היסטוריה,
השריון עשה היסטוריה, עם פלדה או בלי פלדה
(זאת עובדה!)
כשבא מבצע קדש והזחלים שעטו דרומה
(כן, שעטו דרומה
כן, שעטו דרומה),
התברר שלא כל הדרכים מובילות לרומא,
אלא לסואץ
(די מוחץ)
השריון עשה היסטוריה, היסטוריה, היסטוריה,
השריון עשה היסטוריה, תשאלו את המצרים
(הם זוכרים ...)
כשחממו הסורים את המים בתל-אל-קאדי
(כן-כן, בתל-אל-קאדי
כן-כן, בתל-אל-קאדי),
מי הבהיר להם שאזהרות זה לא "כלאם פאדי"?
מי אם לא שריון
(בצנטוריון)
השריון עשה היסטוריה, היסטוריה, היסטוריה,
השריון עשה היסטוריה, יש לסורים הוכחות
(די חותכות ...)
וכשיבוא היום ואת הטנק נכתת לטרקטור
(כן, את הטנק לטרקטור
כן, את הטנק לטרקטור),
לא נשכח כי אלו לא הכירו אותו ""דה-פקטו"
לא היה שלום
(אלא חלום ...)
השריון עשה היסטוריה, היסטוריה, היסטוריה,
השריון עשה היסטוריה, הוא עוד יעשה שלום.
