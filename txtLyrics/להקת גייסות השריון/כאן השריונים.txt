עם הרוח הנושבת
בדרכי אבק,
השרשרת מסתובבת,
בגרון מחנק,
אז אומרים אנשי הצוות
אפורי הפנים:
כאן השריונים! כאן השריונים!
חום השמש מלמעלה
על הראש הכה,
במדבר קפאנו לילה
בשמיכה דקה,
אך תמיד המשכנו הלאה
ותמיד ראשונים:
כאן השריונים! כאן השריונים!
מקרבות אשר ידענו
רק נותר התוואי,
למכונות פלדה נתנו
את הלב החי
ולכל מקום שבאנו
הכירונו פנים:
כאן השריונים! כאן השריונים!
עת הלמות הקרב כבר נחה
בתוך ערפל
עוד היד חזקה וסכה
את גוף הברזל -
עד ראינו את השחר
אדומי אישונים:
כאן השריונים! כאן השריונים!
שוב השמש מלבנת
בנשימה חמה,
שוב פוקדת האנטנה:
קום למלחמה!
שוב אל יום קרבות נצא נא,
שוב נהיה ראשונים:
כאן השריונים! כאן השריונים!
