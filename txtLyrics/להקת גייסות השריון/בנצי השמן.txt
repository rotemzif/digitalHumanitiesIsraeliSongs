כשבנצי השמן סוף סוף נולד
כתבו עליו בכל רחבי תבל.
"בתל אביב נולד תינוק נחמד
תשעה וחצי קילו הוא שוקל!"
בגיל חדשיים הרופא טען:
"יש להתחיל בדיאטה חמורה!"
וכשהגיע בנצי אל הגן
קדמו אותו החבר'ה בשירה:
בנצי השמן
בבטן יש לו בן
מה שם הבן?
בנצי השמן!
את בית הספר בנצי לא אהב,
והתעמלות שנא הוא עד מאוד.
את אות הספורט עבר בקושי רב,
למרות שהוא נבחן עם ...הבנות.
כולם קפצו על חבל, במשחק,
אז הוא בצד החזיק בחבלים
ושכולם רקדו בקרקוביאק
אז הוא ...הזיז את כל הספסלים.
בנצי השמן...
כשבנצי בא לקלט כחייל
אין במחסן כאלה מספרים!
כדי לתפור לו במיוחד סרבל
תפרו לו בד של ...אוהל סיירים.
כשאת עצמו היסווה הוא בסדרה
חשבו שזהו הר לא מסומן.
מתחת תיל בתרגול זחילה
תמיד חטף הוא תיל בישבן.
בנצי השמן...
ראו שהוא פשוט משקל כבד,
שלחו אותו לחיל השריונים.
הוא בהרים קשה היה עובד
לדחוף את כל ה"סופר שרמנים".
כל חבריו השתחררו מזמן
אז למה הוא בחיל גם כעת?
כי פעם הוא נכנס לאיזה טנק
ולא הצליח עד היום לצאת!
בנצי השמן...
