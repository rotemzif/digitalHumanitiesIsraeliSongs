היה היה חייל אחד ביש גדא
מכך מובן שיש לו בעיות
מכל מקום מ"פ קצין או בד"א
כינוהו שתי ידיים שמאליות
המזל הטוב הוא יופי
ביש מזל הוא עסק ביש
שאינו תלוי באופי
אך תלוי על גב האיש
ביום שהתגייס נגלה הפגם
כי במסדר כבר לא היה שווה
על המקום דרוך צעק הסגן
אז הוא התחיל לדרוך את הרובה
המזל הטוב הוא יופי...
עשוהו לטבח מקצוע סבל
אמרו רעיו האיש נפל בפח
עוד איזה פח היה זה פח הזבל
וכל הזבל אל ראשו נשפך
המזל הטוב הוא יופי...
טיפוס כזה עוד לא היה בצה"ל
כשהוא נשלח לקורס החבלנים
ורק שמע שיש מוקש של נעל
שאל אם יש מוקש של סנדלים
המזל הטוב הוא יופי...
כמו כל הצנחנים רצה לצנוח
אבל זכה בחבטה טרייה
כי המסכן קפץ מאוד לא נוח
עם מצנח - שטויות עם מטרייה
המזל הטוב הוא יופי...
בקרב על הרצועה האש הופגזה
כמעט שיבש את כל הנחיתה
אז הקצין נזף בו לך לעזא.
אז הוא הלך וגם כבש אותה
המזל הטוב הוא יופי...
ממאבק סיני יצא ברווח
כי תכונותיו אינן כה שליליות
הוא יקבל אומרים ציון לשבח
פסים על שתי ידיו השמאליות
המזל הטוב הוא יופי...
