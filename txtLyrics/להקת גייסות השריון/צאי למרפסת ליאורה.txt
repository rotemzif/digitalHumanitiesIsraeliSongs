צאי למרפסת ליאורה
צאי למרפסת מהר
את המנדולינות ליאורה 
השארנו בזמר אחר
על סוס אבירים ורומנסות
אין לנו מה לדבר
פתחי את הדלת ליאורה
אחרת נקרא... לשוטר.
שלחנו לך מכתב לוהט, כתוב במכונה
שלחנו לך מכתב בכתב ידנו הלבנה
שגרנו לך מברק דחוף ותזכורות שישים
אך את במכתבינו האבסת את הפחים.
צלצלנו למספר שלך ואת תמיד סגרת
שלחנו לך שליחים ואת את השליחים השלכת
עקבנו אחרייך חודשים על חודשים
בלבלת לנו ת'מאזן וגם את החושים.
צאי למרפסת ליאורה...
בתיק שלך ליאורל'ה רשום הכל מכבר
אנחנו בעל פה זוכרים את כל האינונטר
עינייך... ארנק... פנקס הצ'קים השחור
וכל מה שכתוב בו מלפנים ומאחור.
רצינו לדבר איתך, ליאורה בפרחים
אך התפקיד חייב שנדבר בדיווחים
עכשיו הכל אבוד... הצו עימנו בכניסה -
אנחנו צוות העיקול של מס ההכנסה.
צאי למרפסת ליאורה...
היינו מעקלים, ודאי, ליאורל'ה בכיף
את החלוק אשר לבשת ומה שהוא עוטף...
אך זה לא העלמת בדו"ח עלכן - לעזאזל 
אנחנו נעקל את המזנון והפוטל!!!
צאי למרפסת ליאורה...
