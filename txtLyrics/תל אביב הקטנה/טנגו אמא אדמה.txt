עוד בגולה תמיד נמשכתי אחרייך,
והנה באתי ונשקתי את פנייך,
כעט בהולם לב אשירה נא אלייך,
זה טנגו אמא אדמה.
הוי אדמתי, בעוד צעיר אני ועלם,
בהשפעת שיריו של מתתיהו שלם,
במחרשתי חרשתי בך - פתחתי תלם,
זה טנגו אמא אדמה.
מאוויים רבים בתוך חיקך גילינו,
עוד מן היום שבו כבשנו ועלינו,
וגם היום הזה שירך עוד חם בפינו,
זה טנגו אמא אדמה.
קרקע בתולה היית - תקעתי בך מחרשת,
יקירתי שלי, אימי אדמת מורשת,
הריני שר אלייך, למה את חרשת,
זה טנגו אמא אדמה.
