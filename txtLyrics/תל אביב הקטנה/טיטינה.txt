טיטינה, הוי טיטינה!
מה רע בפלשתינא?
אני כלל לא אבינה
מה רע בתל אביב.
אפרים, הוי, אפרים!
לך אין מכנסים
ולי אין נעלים
רק בדואים סביב.
טיטינה, הוי טיטינה!
הקשיבי נא, שמעי נא,
ביתנו פלשתינא -
נהיה פה חלוצים.
אפרים, הוי, אפרים!
אנחנו פה רק שניים
בין חול ובין שמים,
בין סברס וקוצים.
טיטינה, הוי, טיטינה!
חזקי והתגברי נא,
תקחי דגמא מצינה
אשתו של דיזינגוף.
אפרים, הוי, אפרים!
ספינה יש על המים,
קחני חת ושתיים
ליפו, אל החוף.
טיטינה, הוי, טיטינה!
לך צריף נחמד אתקינה,
אך אם תסעי לוינה -
אתלה עצמי מיד.
אפרים, הוי, אפרים!
הן אז אקפוץ למים!
קחני בידיים
נחיה יחדיו לעד.
אפרים וטיטינה
חיים בפלשתינא
אמבטיה עם חרסינה
וכל הנוחיות.
טיטינה ואפרים
כבר הסתגלו בינתיים!
יש כסף כמו מים -
העיקר הבריאות!
