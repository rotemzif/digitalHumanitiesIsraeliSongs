זה לא יחזור, כל זה כבר איננו,
רק זכרונות, רק זכרונות,
כאן מהלכים על בהונות,
הזמן נרדם, אל נא, אל תעירנו
עבר זמנה של תל אביב הקטנטנה...
הרוח נושב
ואנו נשב
נשב על ספסל בטיילת,
שחפים ויונים,
בתים לבנים
העיר זכרונות מערבלת
חולות נוצצים,
שדרות בלי עצים,
ירח מעל "הרצליה",
גמל וחליל,
באראד בשני מיל
דבר מה את הלב פה מניע
זה לא יחזור...
החוף, הגלים,
קולות של רוכלים,
בלקון אל הרחוב שר את "סרצה"
מטבע נשים
על פני הפסים
בין יהודה הלוי והרצל
עץ ג'ומס ינשור
גמלים בקינג ג'ורג',
הים שוב שומע את פושקין
מחמוד, גברת פוקס,
תמאם! אישי-לוקס!
כיצד ידידי לא תחוש כי
זה לא יחזור...
