שלום לך שמעון אדוני הנשיא
רציתי להודות לך באופן אישי
בשמי ובשם כל עם ישראל
את פועלך נוקיר ונהלל.
אדוני הנשיא אדוני הנשיא
כבשת כל יעד שברת כל שיא
אז אולי תגלה לנו מהו הסוד
שנותן לך כוח להמשיך לעבוד.
הנה אתה פורש ויוצא לחופשה
אך בטח לא תנוח אפילו דקה
בן תשעים ואחד וחושב כמו צעיר
יצור מיוחד מזן נדיר.
אדוני הנשיא...
לא הפסקת לרגע אחד לחלום
שהנה אוטוטו יבוא השלום
אופטימיות נצחית ותמימות ילדים
הם מתכון מנצח לחיים ארוכים.
חלמת מזרח תיכון חדש לבנות
גייסת בשביל זה את כל הכוחות
אפילו נובל נתן לך פרס
ואתה לא הבנת לאן אתה נכנס.
אדוני הנשיא...
בגיל שכבר כולם עמוק בגימלאות
אתה עוד עושה ניסים ונפלאות
שיהיה בהצלחה בקריירה הבאה
שבטח ממתינה לך מעבר לפינה.
