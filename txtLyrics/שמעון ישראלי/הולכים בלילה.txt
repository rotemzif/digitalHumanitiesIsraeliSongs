הולכים בלילה, הולכים, הולכים, הולכים
שלשות טורים, פלוגות, גדודים של חיילים עברים.
הולכים אל שחר, רצון גיבוש עתיד,
חוצים שלווים גלי ירדן, חזה אל מול חזית.
הולכים בלילה, הולכים אל גבול נסתר,
שלשות טורים, פלוגות, גדודים על סף מדבר.
דום לך מדבר חיל קדחת חולי וחום,
זוהר שופר, המרעים מעצב התהום.
ראובן ודן! פה עומדים חילות הבנים
שאו נס שלום, מול חופי התכלת לבן.
נוסס הדגל, קול השבועה נובל
שמעו אבות את התרועות בליל הערפל,
חוזרים בעמק בשדות בדולח טל.
חוצים חורשות ברושים נאים בדומיה אל על,
הולכים בלילה, בלב ישוב נרדם
שלשות טורים, פלוגות, גדודים לשפת הים.
ים דמע דם - חוס אחרית גרעין נבט עם
פדה ניצנים, ביכורי לאום נעורים
גל גאל טובעים מצינוק מערבולת שטן
שא נס עולים מול חופי התכלת לבן.
נוסס הדגל עם רדת אפלה
הנס גואה ומעלה דוגית העליה
עולים בלילה לחוף עולים, עולים
שלשות טורים, פלוגות, גדודים של בחורים עברים.
הכן הנשק, פזור בין צוק ושביל
שורות כפולות עד רבבות אל הוד גליל.
