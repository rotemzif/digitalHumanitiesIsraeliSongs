אני אוהב את הנמל, את הנמל
אני יודע זה מוזר - נכון, אבל
אני אוהב את הצפירות והרציפים
ואת שקשוק שרשרות
והמנופים
את הספינות המגיעות
ממרחקים
את הריחות החריפים והמתוקים
אני משקיף לי אל האופק
הכחלחל
נפשי יוצאת למרחבי הים
אבל -
כל מה שמתנדנד
ושעולה ושיורד
גורם לי סחרחורת קשה
על כן אני עומד כאן על היבשה
אוהב את הגלים רק ממרחק
מביט לי מן המזח המוצק
נורבגיה, ניקרגואה,
מדגסקר והוואי
אם איני יכול לצאת אל העולם
בא כל העולם אלי.
אני רואה את הספינות
יוצאות מכאן
וכבר אני בדמיוני מפליג איתן
מפליג לצ'ילה לברזיל או פורטוגל
רואה קורידה או רוקד בקרנבל
ובנורבגיה אני שט בין קרחונים
מפליג הרחק עם ציידי לוייתנים
אני רואה את הפגודות בנפאל
נפשי יוצאת למרחבי הים
אבל -
כל מה שמתנדנד...
אני מקשיב לסיפורי הימאים
על בחורות בכל נמל פלאי פלאים
וכשאני פורק מטען מאמסטרדם
אני חולם על הבלונדיניות ששם,
וכשאני פורק פה קוקוס מהוואי
רוקדות בנות בהולה הולה לפני
מנדנדות את כל גופן המעורטל
מתנדנדות ומזמינות אותי
אבל -
כל מה שמתנדנד...
