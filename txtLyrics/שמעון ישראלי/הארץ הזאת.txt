אם תשאל כל אחד:
"זאת הארץ שלך
אך אמור: מה לך היא אומרת?" -
לא יוכל לענות.
כי הארץ הזאת
בעיני כל אחד היא אחרת.
אך אם בני או בתי
ישאלו גם אותי:
מה פירוש ארץ זו לגביך? -
אז אומר לו: "אני אספר לך
ואתה תספר לבניך!"
כי הארץ הזאת
כי הארץ הזאת
בשבילי היא שמחה
מהולה בדמעות.
היא תפילה חרישית.
היא חלום של דורות.
היא המיית שורשים
שצימחו צמרות.
היא שדה של תלתן.
היא כמו ילד צוהל.
כמו זקן מתפלל.
היא הכל בשבילי.
היא הארץ שלי.
כי הארץ הזאת
היא חמסין וקוצים
וחיוך נערות
וריחות פרדסים
זה אולי מיושן
זה נשמע ציוני
אבל ככה אני 
וכזאת בשבילי
היא הארץ שלי 
היא חורשת התמרים
במדבר השומם 
היא חלום מטורף
שפתאום התגשם 
יש גדולות מארצי 
יש יפות אבל היא 
היא הארץ שלי
