היו זמנים שבעולם שלט
ייחוס נכבד - שושלת יוחסין
היום נקבע מיד המעמד
לפי מצב הנכסים
היו זמנים שרק אדם גדול
היה גדול - מקום גדול תפס
היום אם יש לך קצת יחסים
מיד הפכת מיוחס.
יש יחס - יש נחת
כי מה כולם תופסים
קצת יחס מחפשים
אין יחס - קדחת
זו כל תורת היחסים
כי כל דבר באופן מעשי
הוא יחסי
ולדברים אין סוף
כי מה עושה בטלן ללא פרוטה
שוכב בנחת על החוף
אך לו היה יוצא קצת לעבוד
היה סוף סוף מרוויח כסף טוב
ואז יכול היה אותו בטלן
לשכב בנחת על החוף.
יש יחס - יש נחת ...
יושב הראש כשהוא יושב בראש
בעצם מה על הכסא ישים?
הביטו נא על הכסא וראו
שגם הראש הוא יחסי
אם זוג שומר על יחס קצת קרוב
אזי אומרים שהם הולכים כחוק
אבל אם הם הולכים קרוב קרוב
אז הם הגיעו כבר רחוק.
יש יחס - יש נחת ...
תלמיד מסכן אחד עשה חשבון
עשרים ועוד עשרים הם חמישים
כשהמורה אמר זה לא נכון
אז הוא אמר זה יחסי
אז המורה אמר לו תיזהר
אם כך תמשיך
אז אין לך עתיד
את המורה כבר איש אינו זוכר
אך איינשטיין שמו של התלמיד
כי ככה היחס
תלמיד שבחשבון קיבל רק אפסים
הצליח! הוכיח! את כל תורת היחסים
יש יחס - יש נחס
את זה כולם תופסים
אפילו אפסים
אין יחס - קדחס
זו כל תורת היחסים.
