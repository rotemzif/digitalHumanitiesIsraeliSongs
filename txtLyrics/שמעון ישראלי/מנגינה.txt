כל אדם נוטל מנת חלקו שלו
כל אחד רוצה עוד משהו מי לא?
לכן הוא אץ
לכן הוא רץ
לכוכבים - במרחבים
אחד נושא לו בלב רק חלום טמיר,
אבל אני בכל דרכי
איתי
נושא תמיד רק את מנגינתי
אשא תמיד איתי
רק את מנגינתי.
לכל אדם פזמון חוזר, חוזר ושב
מחר ישכח אותו - הוא אוהבו עכשיו
והפזמון חולף עובר,
ובמקומו יבוא אחר.
אחד רודף כל ימיו אחרי ממון - ממון נוצץ
והשני - השני רק ליבות נשים - נשים חפץ
אבל אותי בכל מקום שבתי
אותי תמיד תרדוף מנגינתי.
תמיד תמיד תרדוף אותי מנגינתי.
כל אדם תמיד בונה את מקדשיו,
כל אחד תמיד בודה את אלוהיו
תולה תקוות בקצה קולב,
אבל גם זה הינו שוא.
אחד צועד לו בודד ברחובות חייו - אחד יחיד
והשני - השני עם המון אדם ללא ידיד.
אבל אני עד כלות נשימתי,
תמיד תמיד רק עם מנגינתי,
אשא תמיד איתי
רק את מנגינתי.
