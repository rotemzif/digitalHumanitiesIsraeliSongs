דרכים, דרכים
תילים של עפר ופרחים
אלי שחים
היכן הקץ, הסוף של הדרכים.
על אם הדרך הרחבה,
המוליכה לערבה,
ניצב תמרור שחור עם שלט של דרכים,
הרחק, הרחק מצהלות הפרחחים
תמרור שחור, חלוד
על אם דרכים, גלמוד.
דרכים ...
ביום קיצי, בבוקר חם,
מבית כלאו יצא אדם,
בפרשת דרכים הביט הוא כה וכה,
ורק תמרור שחור הראה לו את דרכו,
קדימה לך עבור
ואל תביט אחור.
דרכים ...
ואז מלאו כל הדרכים
מכוניות ותותחים
החיילים עם החגור והמטען
אל התמרור שטפו כמו נהר איתן
הוא את דרכם הורה,
כמו פקודה של קרב.
ושחר בא כלהבה
אל אם הדרך הרחבה,
תותח צרור אחד הריע והפגיז,
ובתמרור פגע, ואת ראשט התיז
וכך נשבר גופו,
כן, זה היה סופו,
דרכים...
