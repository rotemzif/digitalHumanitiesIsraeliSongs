את אמרת כל חיי רק אותך אוהב
כי אתה חלומי - כמו חלום אביבי
כי אתה אהובי.
את אמרת - זה את זו גם בסתיו נאהב
העתיד הוא מחר
ומחר הינו כבר
זה היום שעבר.
את אמרת -
וחזרת ותמיד שיקרת
ועכשיו -
אני שר לך לשוא
כי כבר סתיו
את אמרת -
כל חיי רק אותך אוהב
בחוצות של העיר
נהלך ונשיר
עת השחר יאיר
את אמרת - בלעדיך מה שווים חיי
בלעדיך - הפרחים משקרים, משקרים
זה נגמר - חלומות נשארו חלום
לא אהבת מעולם
והלב שחלם
הוא חלום שנדם
זה נגמר -
לא נותר עוד דבר לומר
העתיד הוא מחר
אך מחר אינו כבר
אלא יום שעבר.
אך אמרי -
אם חזרת ושיקרת תמיד
השירים -
גם שירים משקרים
השקרים
ועכשיו -
אם תבואי ביום של סתיו
עוד ידי לך אושיט
אהבה אביבית,
אהבה אכזרית.
