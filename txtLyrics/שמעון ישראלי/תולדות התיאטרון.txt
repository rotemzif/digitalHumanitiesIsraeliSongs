יום אחד כל בני השבט התאספו במערה
מול האש המהבהבת הם שמעו סיפור נורא
הצייד הפרימיטיבי שם סיפר דבר עצום 
איך באופן אינסטינקטיבי הוא תפס אריה כמו כלום
הוא זימר ורקד בהרבה כישרון
כן, וככה נולד השחקן הראשון
כל השבט ישב ומחא כף אל כף
היה אז השחקן פרימיטיבי וקטן
אך הביטו - איפה הוא עכשיו
אז טיפוס ניאנדרתלי קם ושח בקול נרגש
שיהיה זה תיאטרלי אם נוסיף אריה ממש
הוא שיפר קצת את הטבע והוסיף תופי טם-טם
והוסיף לפיד וצבע והוסיף גם זמר עם
הוא עבד ושקד והשקיע דמיון
כן, וככה נולד הבמאי הראשון
כל השבט ישב...
אז בריון ניצב בפתח והודיע לכולם
שצריך תרבות זה בטח, אבל למה בחינם
מעכשיו יהיה פה סדר נכנסים אחד אחד
דמי כניסה זה שתי בננות ושלוש ביום שבת
הוא עבד ונדד והרויח ממון
כן, וככה נולד האמרגן הראשון
כל השבט ישב...
האריה הפרימיטיבי אז אמר בקול עייף
רק אני פה אובייקטיבי ואני פשוט רעב
הוא טרף לפי הסדר קודם כל את השחקן
לבמאי הוריד גולגולת וסיים באמרגן
הוא טרף וטרף וליקק בלשון
כן, וככה נולד המבקר הראשון
כל השבט ישב...
ומאז עד עכשיו המצב לא הוטב
אמנם התיאטרון פרימיטיבי זה נכון
אך הביטו - איך מוחאים לו כף!
