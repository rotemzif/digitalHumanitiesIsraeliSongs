האור - מחריץ בתריסים הוא עולה
האור - את חייו על ריסייך תולה
פתאום, במשחק בין ורוד לאדום
הוא אלייך פולש בחלום
מעירך בנשיקה משינה מתוקה
בוקר טוב, בוקר טוב,
כבר עוברים אוטובוסים ברחוב
בוקר טוב, בוקר טוב,
יום חדש מתנפץ לחוף
אור על עיניי, אור על שפתיי,
הרשי לי לומר: בוקר טוב.
האור - בחלון הצפוני כבר גווע
האור - עם השמש בים הוא טבע
אולי זה אבק שסינוור את עיניי
עת שפתייך נוגעות בלחיי
והמון אהבות בלבי כואבות
ערב טוב, ערב טוב
דמדומים בכחול וצהוב
ערב טוב, ערב טוב
האוויר מסתורי, רטוב
הוא על עיניי, הוא על שפתיי,
הרשי לי לומר: ערב טוב.
האור - עם הניאון הקר על גבו
האור - עם החושך החם בלבו
כעת, הפרפר מול פנס מרטט
והתריס על עינינו יורד
ובחדרי מדרגות הפרידות שואגות
לילה טוב, לילה טוב
בית קפה איש בודד ורחוב
לילה טוב, לילה טוב
אור עינייך עכשיו קרוב
הוא על עיניי, הוא על שפתיי,
הרשי לי לומר:
לילה טוב, לילה טוב, לילה טוב ....
