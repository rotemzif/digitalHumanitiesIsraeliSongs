אתם - אדוני המלחמה שרוצים להרוס את העולם. 
אתם - שהמצאתם את הרובים ואת הלהביור. 
אתם - שבראתם את מטוסי הנפל"ם והקרב. 
אתם - שתמיד נשארים מאחור. 
אתם - שלא עשיתם דבר בשבילי מלבד לזרוע הרס מסביבכם. 
אתם - שמשחקים בעולם שלי כאילו שזה צעצוע שלכם. 
אתם - ששמים לי רובה ביד ואומרים "נו.. ישחקו הנערים". 
אתם - שתמיד מביטים מהצד - רחוק מאיפה שעפים הכדורים. 
אבל, אני מביט לכם בתוך העיניים. 
ורואה את המוח שלכם - המפחיד. 
כמו שרואים דרך המים את הבוץ בקרקעית. 
כי אתם גרמתם לפחד הגדול שידע אי פעם בן האדם - 
והוא הפחד הגדול מכל- הפחד להביא ילדים לעולם. 
כך- הרגתם את ילדיי שעוד לא נולדו - 
נשמות טובות בלי קבר ושם. 
אז אתם לא שווים את הדם ההוא שזורם עכשיו בעורקים שלכם. 
כן, אולי אין לי זכות להעיר, אולי אין לי זכות לומר אף מילה. 
אתם יכולים להגיד שאני צעיר, 
אתם יכולים להגיד שאין לי השכלה, 
אבל דבר אחד אני חייב להגיד לכם - 
בגלל שאני צעיר ואין לי השכלה - 
שום אלוהים שראה אתכם לא ייתן לכם מחילה 
ואני מקווה שתמותו - 
כן אני מקווה שתמותו בקרוב - 
וכמה שתמותו יותר מהר 
ככה יהיה לי יותר טוב 
אנחנו נכבד את זכרכם בדקת דומיה ובראשים מורדים 
ולא נזוז מהקבר שלכם עד שנהיה בטוחים שאתם מתים.
