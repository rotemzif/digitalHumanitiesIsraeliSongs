את עלומי בזבזתי עשיתי פרצופים
ויום אחד הכל נשמט כמו בניין קלפים
שיקרתי והגזמתי הייתי גם נואף
על שש דיברות עברתי עכשיו אני עייף.
אז אני הולך לנוח על טלית וציציות
היי שלום בוהמה אל תשלחי גלויות
חבקי אותי הו אמא מסרי לאבא ד"ש
תגידי לו הכישלון פותח דף חדש.
נדמה לי שמצאתי את הדרך הטובה
ואני בישיבה של חוזרים
ישיבה של זרוקים בתשובה.
אלוהים הוא התשובה
ים ה' ים ה' שישו ושמחו בים ה'.
יותר מדי בלונדיניות חרקו על מיטתי
יותר מדי נשים בעיר אמרו שהן אישתי
שוב לא אגע בויסקי ולא אזלול חזיר
כנראה שתמיד היו לי כמה גנים של נזיר.
זרקתי את הג'ינס ואת מעיל העור
קניתי זקן לבן גידלתי כובע שחור
ברכי אותו הו אמא מצאתי את עצמי
ואני כבר שולט ביידיש וקצת מקשקש ארמית.
העיקר זה הנצח אמא החיים זה דבר שחולף
ולא צריך פסיכיאטר צריך בגמרא לדפדף.
אלוהים הוא התשובה...
הייתי פטפטן שלא יודע להקשיב
הייתי הנוצרי הכי בריא בתל אביב
עכשיו אני חכם עונה על כל הקושיות
ופי גס הלשון פתאום מפציץ מרגליות.
חבקו אותי הו אמא אם אתם לא מאמינים
אז תבואו אלי בשבת היזהרו מהאבנים.
אלוהים הוא התשובה...
את עלומי בזבזתי עשיתי פרצופים
ויום אחד הכל נשמט כמו בניין קלפים.
