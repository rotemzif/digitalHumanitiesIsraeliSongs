המפקד,
השתתפתי בשתי אינתיפאדות
פעמיים עשיתי את עזה על האש
זה לא היה קל - 
תנסו אתם פעם לרדוף אחרי צעיר ערבי בן חמש
עברתי בכיף מהשמאל לימין, היום אני פעיל בליכוד,
אבל הכי הכי אני אוהב את מלחמת העצמאות.
המפקד,
במלחמת שלום הגליל נפצעתי
אך הבאתי לגליל שלווה ושלום
אמרו שאת כל המחבלים חיסלתי, 
מעניין איך הם הורגים אותנו עד היום
היה כיף לאכול דובדבנים ולהדק את המצור על ביירות,
אבל הכי הכי אני אוהב את מלחמת העצמאות.
המפקד,
מלחמת יום כיפור היתה הפתעה
ומי מאיתנו לא אוהב הפתעות?
אמרו שזה ייגמר בשואה אבל כיתרנו ארמיה, חצינו תעלה
היה כיף לשכב בשוחה ולשנוא את הממשלה ואת המנהיגות
אבל הכי הכי אני אוהב את מלחמת העצמאות
המפקד,
מלחמת ששת הימים עשתה אותנו לאימפריה חזקה במזרח התיכון
מלחמת ההתשה עייפה איתנו, מי שנשאר עד היום הוא רוצה רק לישון
במלחמת סיני נכנסנו לסיני ויצאנו מסיני, זה היה כמו ריקוד
אבל הכי הכי אני אוהב את מלחמת העצמאות.
המפקד,
עשר שנים אהבתי את אשתי,
שרנו שזה לא ייגמר לעולם
בסוף זה נגמר עם שני עורכי דין
שלקחו לי את הילדים ואת הבית גם
הפסדתי כל מה שהיה לי
אבל הרווחתי חופש וחירות
כי הכי הכי אני אוהב את מלחמת העצמאות
המפקד,
תשאל כל חייל בגדוד
והוא יגיד לך: אם כבר למות
אז רק במלחמת העצמאות
המפקד.
