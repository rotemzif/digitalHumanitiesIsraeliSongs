שני אנשים ברחוב
הולכים יד ביד אל השקט
שני אנשים ברחוב
מביטים זה אל זו מול הדלת
והלילה עטף את היום
עם אור של כוכב וירח
חלונות בוהקים בסמטה
הולכים והולכים אל המזח
אין שום דבר שנשאר
רק האינסוף הוא הנצח
דלתות נפתחות וגם נסגרות
אבל בסוף
הן נעולות
והים כבר נדם וזהר
ליטף את החוף והשניים
משב של חולות ואבק
כיסה ועטף את הרגליים
הרחוב כבר שתק ודמם
כבו האורות ועייפו
כבר אין אנשים על החוף
רק צללים של מה שהיו
אין שום דבר שנשאר
רק האינסוף הוא הנצח
דלתות נפתחות וגם נסגרות
אבל בסוף
הן נעולות
