מן הקומה הרביעית חלון פתוח
שולח בי מבט עצוב
וזה נראה כעת לגמרי לא בטוח
אם היא תראה אותי פה שוב
הייתי כבר פעם בעצם
בסרט הזה
והנה אני כאן בגשם
ללא מחסה
כמו אותו גיבור ישן
שהולך ברחוב
סרט בשחור לבן
מה שם היה בסוף?
גשם על פני שוטף
גשם בעיני
שיפסיק כבר לטפטף
ואיפה הבמאי?
האם סגרת כבר וחזרת אל תוך החדר
האם כיבית את המנורה
ואת אומרת לעצמך יהיה בסדר
ומתבוננת בתקרה.
היינו אז יחד בסרט
קולנוע כיכר
אולי את אפילו זוכרת
גם איך זה נגמר
מה קרה בסוף אתו
מה קרה אתה?
אם הם נפגשו שנית
שוב באותה מיטה
גשם על פני שוטף
גשם בעיני
שיפסיק כבר לטפטף
ואיפה הבמאי?
