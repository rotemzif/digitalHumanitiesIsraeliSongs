בבוקר כמה נעים להתעורר אל העיתון
איך התרחקתי מכל החלומות מהתיכון, רוצה לישון
מוצא קפה ומביט באנשים המתחלפים
תמיד קשה מאוד להבין אחרי מה הם רודפים, רדופים
שלח לי את המושיע שבשחור יופיע
אם הוא מתעכב בינתיים אז אולי ארוחה ויין
פעם אחת תספיק לי לעוד הרבה ימים איומים
בצהריים השאלות הופכות לקיר בטון
בתוך הראש זעקות רמות גוברות עולות בטון, הכל נכון
צולל אל תוך השינה בורח מהתהיות, שוטף עיניי בדמעות
לא החלטתי עת ערב אם להיות או לא להיות
שלח לי את המושיע...
לילה והכוכבים נקשרים באור
ולכל האוהבים יש כל לילה סיבה לחזור להימלט מן הקור
לילה ובאפלולית אני עומד שיכור
מחכה לחללית שתיקח אותי אלף שנות אור, אני לא רוצה לעצור
