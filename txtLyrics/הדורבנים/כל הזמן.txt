מחכים לך בבוקר, מחכים שתתעורר
מחכים שרק תראה סימן חיים
מחכים בצהריים, מחכים שתתחבר
מחכים ומצפים ומחכים
איך פעם חשבת שכל העולם שלך
שלעולם לא יגמרו הנעורים
אז תתחבא עמוק מתחת לשמיכה
שלא תוכל לשמוע מסביב כולם אומרים:
הו הזמן, הוא אוזל לך הזמן, הוא נוזל אל הרגליים ולאן
הו הזמן, הוא היה שלך מזמן, הוא בגד, אתה נשארת נאמן
מחכים לך בערב, מחכים שתתארגן
מצפים שתתערה בעניינים
מחכים לך בלילה, מחכים שתצטרף
עניינים אותך כבר לא מעניינים
אז איך קרה שכלום כבר לא מסעיר אותך
ואיך פתאום נתעמעמו הגירויים
שוב מתכנס עמוק מתחת לשמיכה
נמאס לך לשמוע מסביב כולם אומרים:
הו הזמן...
כשתאסוף את כל מה שנשאר ממך
תופתע לראות שנשארו רק פירורים
ותשאר עמוק מתחת לשמיכה
ושוב תוכל לשמוע מסביב כולם אומרים
