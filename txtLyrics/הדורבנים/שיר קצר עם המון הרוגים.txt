לבד על החוף עמד בן אדם
לקראת השקיעה הביט על הים
כשמאחוריו איש ספר עד שלוש,
שלף האקדח, ירה לו בראש
אמנם הוא לא מת אך נפצע אנושות
אמר הקריין בחדשות
אמר והביע סלידה במפגין.
נכנס מטורף, תקע בו סכין
הופסק השידור, עלו פרסומות,
אשתו של קריין בחדר יולדות
חיכתה לבואו, קיבלה הבשורה,
הפילה הילד, כמה נורא
מנהל המחלקה הגיע דואג,
חולה מתוסכל תקף במברג
חלוד וישן, גופו הזדהם,
בלילה הוא מת אבל השכן...
שגר מעליו באותו הבניין
ירד לביתו לסגור חוב ישן
שמע על מותו, מרוב עצבים
רצח את אשתו ואת שני הילדים
כן, זה שיר קצר עם המון הרוגים,
אתה פסיכופת יאמרו השומעים
אבל לא אני פה המשוגע,
פתחו ת'עיתון, תראו מה נהיה
