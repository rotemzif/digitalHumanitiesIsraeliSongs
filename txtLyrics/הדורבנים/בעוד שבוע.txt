בעוד שבוע אראה את העננים מלמעלה
שיעצרו המחוגים בכל השעונים
אני אנוע לעבר הפרחים שלמטה
ויעברו ארבע עונות ימים נשכחים
בעוד שבוע אראה את הפרחים מלמעלה
שיחלפו הציפורים מעל גגות העיר
שדה פתוח וריח הדרים מלמטה
עלה ברוח לנעימת מיתר וחליל
מי ידע, מי ידע, מי אתה?
בעוד שבוע לקול שירת הים הפתוח
בעוד אנוח שרוע על הדשא המתוק
תבוא הרוח תמצא אותי שקט ורגוע
וצחוק פרוע משם ייצא יגיע רחוק
מי ידע, מי ידע, מי אתה?
זוג אוהבים מחובקים רגע יפה בשלכת
שם במרחב קם ונופל כוכב
כמה לבד ובשקט
בעוד שבוע אראה את הפרחים מלמטה
