השיר הזה מתחיל בזמר ופסנתר
אבל מיד מצטרפים גיטרה בס וגם תופים
גיטרה חשמלית וגיטרה אקוסטית,
טמבורין ואז עוצרים
והבית הזה מתחיל בזמר פסנתר וחליל
ושוב בס ותופים וחוזר חלילה
ושטיח של שלושה קולות ומצילות מצלצלות,
ליין מזרחי ודגימה של גורילה
(ומעבר תופים אל הפזמון...)
זהו השיר שבו כל הלהקה מגיבה ישירות
למה שהזמר שר באותה השנייה
וזה קטע מטורף. הצלילים מגיבים למלים
למשל אם אני אגיד STOP
מקהלה של ילדות בנות עשר וסיטאר
תופים ובס באופן אוטומטי,
רביעיית מיתרים שמכניסים נושא דרמטי
חצוצרות שצועקות את עצמן
וזורנה שכלל לא קשורה לעניין
זמרת מצטרפת אלי וכשהכל יחד זה כבר קצת יותר מדי
רוצה לשיר לבד שכולם ייעלמו עכשיו.
חוץ מאורגנית של CASIO שתלווה בתוספת מקצב
וכמה קולות שישירו איתי רק את השורה הזאת
ועכשיו שכולם בהדרגה יחזרו ונשיר את הפזמון
כי זהו השיר שבו מי ששר מחליט אילו כלים ינגנו,
ב"פוקס" הוא נכנס לתקליט
כי הוא לא קשור לכלום, הצלילים מגיבים למלים
אז בואו נגיד כולם STOP
