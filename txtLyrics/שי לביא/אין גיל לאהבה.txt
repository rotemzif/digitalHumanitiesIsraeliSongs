המחשבות שהיא חושבת
היא אותו כל כך אוהבת
והוא ממנה לא חוסך 
שום קומפלימנט.
בסדר יום כמעט קבוע
שמתנהל מדי שבוע
הם נפגשים כל צהריים
פרמננט.
הם זוג יפה
כמו בסרטים
היא בת שמונים 
והוא תשעים.
וזאת ההוכחה 
הכי טובה 
שאין גיל לאהבה. 
כן היום חיים אחרת
הזקנה קצת מתאחרת
השבעים הם החמישים
של אז.
ואת זאת כל איש יודע
שהגיל כבר לא קובע
רק ההרגשה שהשתנתה
מאז.
הם זוג יפה
כמו בסרטים
היא בת שמונים 
והוא תשעים.
וזאת ההוכחה 
הכי טובה 
שאין גיל לאהבה. 
ביום שישי בכל שבוע
מביא פרחים מנהג קבוע
והיא אופה לו עוגת שמרים
גדולה
שניהם יודעים זאת סוף הדרך
לא בדיוק אבל בערך
וטבעי שהם רוצים 
לחוות הכול מהתחלה.
