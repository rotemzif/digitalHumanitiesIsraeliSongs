הוא חוזר מאוחר
הוא חוזר לשנתו
מעירה אותו מוקדם
קבור בשגרתו
לא שמח בחלקו
מנסה שינויים
מנסה להשתנות
לא בלוח זמנים
הוא אומר שזה קרוב
זה הסוף של השיר
והוא אותו ישיר
הנה גשם זמן לאהוב
זמן להיות קיימים
והוא מרגיש שזה יתאים
הוא עוד ימצא חיים
הוא יודע זה מטורף
הוא חושב שאצלו
החוקים טיפה שונים
ממה שלמדו אותו
מסתתר מאחוריי בגדים
או סתם חיוך
אמנם עדיין יש סדקים
הוא מסתכל הפוך
רוח סתיו כבר בחלון
מנשבת בלב
והוא פתאום חושב
היא זורעת בו תחושות
של המשך
והוא עוד מושך
התרגל לבדידותו
אנשים מתרגלים
אנשים אומללים
הוא מכיר בחפותו
הם כולם אשמים
והוא שואל האם
האם נמצא חיים
אנחנו רק נופלים
את השפיות כבר מאבדים
אנחנו מתנפצים
ורק נעלמים
אנחנו כבר מתים
ובחיים קבורים
