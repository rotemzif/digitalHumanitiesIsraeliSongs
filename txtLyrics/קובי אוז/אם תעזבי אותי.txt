אם תעזבי אותי אני אהיה גיבור
נופל לתוך עצמי אני ארגיש בבור
בחושך לבדי
אם תעזבי אותי אני גמור
אם תעזבי אותי אני אתחיל לבכות
מכל דבר שטותי, ילך לי הפאסון
ותחרב דמותי
אם תעזבי אותי אני שבור
זאת לא מניפולציה של אשמה
זו האמת, זו לא שיטה
אנ'לא יושב על המצפון שלך ואני לא תלותי
אני פשוט אמות אם תעזבי אותי
בפאב קטן של שיכורים
עם קורבנות האהבה
בדרך הייאוש שלוש, פינת רחוב האכזבה
אני אגור בתוך הפח
אם תעזבי אותי אהיה מוזנח
אני אהיה מוצף בזיכרונות טובים וכאבים
אהיה מופצץ בכוכבים נופלים ובשירים כבדים
כמו קיפוד מלא קוצים של מרירות
אם תעזבי אותי אני אבוד
לאן אני אלך? מאיפה מתחילים?
בחיים שבלעדייך, מחקו את השבילים
אשאל את המדבר, אלך אל ההרים
אני עוד אדמיין אותך, יותר מהחיים
אם תעזבי אותי...
לאן אני אלך...
וכך בין התנגדות להשלמה
אם לא תשאירי לי בכלל ברירה
אם לעזוב אותי זו הבחירה שלך
אני אקדים ואעזוב אותך
