כל בוקר הוא נציב של מלח מול נתיב באיילון 
התנועה תמיד תבוא נגדו, וכל נהג עושה פרצוף טמבון 
כובע נ נח נחמ נחמן מאומן וגם פונפון 
משאת ליבו מחזיק בשתי ידיו על לבבו בשלט מקרטון 
ושם כתוב: 
"משיח משיח 
אני רוצה משיח" 
והשמש והגשם והרוח על פניו 
"משיח משיח 
אני רוצה משיח" 
והלעג והקלס מלטפים את לחייו 
מכוניות קורצות אליו בצפצוף עתידני מנצנצות מטאלי
הוא מצטמצם מול שלל שלטי חוצות ביערות של מגדלי הפאלי 
האיש הזה הוא כנראה קצת OFF, לא בשר לא חלב קצת מטורללי 
אני פותח את החלון החשמלי ושר אליו לפי לחן שעלה לי 
"משיח משיח 
אני רוצה משיח"
והשמש והגשם והרוח על פניו 
"משיח משיח 
אני רוצה משיח" 
והלעג והקלס משחקים בפאותיו 
בעוד אנחנו מחכים לפרה אדומה הוא מתעקש והוא מסיח
את דעתנו לשנייה משטויות של הוויה 
הוא מתגלה מתוך ערפיח 
אני בטוח שזה הוא שעומד לבדו הוא הגואל תודה לאל הוא המבטיח 
כי הכמיהה עצמה היא הכנה לנחמה 
הגעגוע הוא משיח 
"משיח משיח..."
