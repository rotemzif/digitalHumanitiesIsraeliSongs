בדרך לנקבת השילוח
רוצה לטבול במים חיים
נושם אוויר מימי המלכים
זוחל במחילותייך לנקבת השילוח
עוד מעט אסיר ת'בגדים
מים שוצפים, רושפים חצופים.
זוחל במחילותייך ירושלים
למטה פכפוך למעלה סכסוך
נלחמים על אדמה ומזהמים את המים
אולי נפשי תמצא מנוחה
כאן במחילותייך ירושלים
אולי אני אגיח ואמצא מלוכה.
כמה מזה מגלומניה?
כמה מזה אנתרופולוגיה?
כמה מזה רגשי אשמה?
כמה מזה כי העולם שלי מלוכלך?
שפתיה בדרך אל האור
נוגע אני שיכור מקור
כשאצא בחוץ
האם אהיה טהור?
האם יצאתי מלך או חמור?
יוצא ומנגב את המים
איפה שמתי את המשקפיים?
מרגיש כמו עצמי תודה לאל
כתר לא חיכה לי וגם לא אתונות
בגוף יש לי תחושות משונות
לא לגמרי טהור וגם לא גואל.
אז כמה מזה מגלומניה?
כמה מזה אנתרופולוגיה?
כמה מזה רגשי אשמה?
כמה מזה כי העולם שלי מלוכלך?
שפתיה בדרך אל האור
נוגע אני שיכור מקור
הנה אני בחוץ
לא מאוד טהור
יש לי הרגשה שעוד אחזור.
