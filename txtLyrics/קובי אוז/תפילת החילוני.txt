אבא הוי אב הרחמן  
היֶה לי ידיד נפש נאמן  
רפד ליבי באמונתך  
תן בי יראה למשמע שמך 
לא עשיתי לי רב וחוקותיי הן אלתור 
כשאני במצוקה אני לוקח כדור 
מאוד התקדמתי (מוצאי מקופים)  
ובכל חולשותיי אשמים ההורים  
ואין איזה תלם  
רק כביש מהיר רב מסלולי  
המוביל לקניון הכללי  
ואם נס מתרחש זה לגמרי לגמרי סתמי 
לא נגרם בגללי  
אבא הוי אב הרחמן 
היֶה לי ידיד נפש נאמן  
רפד ליבי באמונתך  
תן בי יראה למשמע שמך 
כך התפללתי במניין יהודים 
לצידי חרדי רעד געש פחדים 
כי למען השם הוא רובוט שיטתי  
מיוזע כמותי, מבורך ילדים  
לידנו דתי לאומי שסוגד לעפר  
ומרוב התפלשות בעבר 
מתהלל החוגר כמשיל חגורו  
וכולנו חיים על חרבו  
עולה ושמש מעוטר חטוטרת  
רפורמי בשינוי האדרת או בשינוי הגברת  
מסורתי ונערו, חתן גיל המצוות  
כוזרים חשוכי ממתקים
מאחור יש רחש ולחש חופשי  
מטפחות ופאות ועיצוב מספרות 
כי מעבר פרגוד רם הקול החושי  
קם הקול הנשי 
של הלא נספרות 
רבן יוחנן בן זכאי בכה מלמעלה מצער, אולי משמחה 
והגשם ירד או דמעה הוא מחה. 
מליבי נפלטה אנחה,  
כולם תלמידיך פטיש החזק, נר ישראל, עמוד הימיני 
ברך את בניך מכל הגוונים גם דתי גם חילוני! 
אבא הוי אב הרחמן 
היֶה לי ידיד נפש נאמן 
רפד ליבי באמונתך  
תן בי יראה למשמע שמך
