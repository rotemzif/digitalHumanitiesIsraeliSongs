לפני שזה נגמר שוב בעיניי דממה
כאילו מלאכים שומרים על הנשמה 
קשה לי לדבר קשה לי לעזוב 
עוצר עוד נשימה נזכר בכל הטוב 
לפני שזה נגמר הגוף כל כך קשוב
מרגיש כל נגיעה וכמה שעצוב 
קשה לי לוותר ללחוש את המילים
עוצר את מבטי קשה לי להפנים
רציתי קצת אחרת רציתי שהכל 
יהיה מושלם בינינו שלא נוכל ליפול 
רציתי שהלילה ישכיח מחשבות 
שעוד נדע למצוא את התשובות 
לפני שזה נגמר שוב בעיניי דמעה
על ריק שמתקרב חלום שלא היה 
קשה לי לדבר קשה הכל לסגור
לדעת שבינינו כבר לא יזרח האור
