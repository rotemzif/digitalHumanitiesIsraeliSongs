הי אחות קטנה שעל דלתך אשא תפילה
מהרי נא ופתחי בחוץ גשום רטוב אני
גלי לי את חדרך את נוף פנייך
הערב שרק ישכיח את דרכי יקל את עברי
וכשהלילה יארוב ידלקו אורות הרחוב
נדליק ת'נר על המזווה עד שהשחר יעלה
ואגלה לך את סודי את שלך אלי לחשי
אמות קרוב בצל ליבך ואיוולד שוב בשבילך
וכשהבוקר יעלה הטל שוב יגלה
קריסטלים נסתרים בעשב
אז נשב על המרפסת הביטי בזריחה
אהובתי אחות קטנה רק בשבילנו היא נולדה
אותך קיבלתי חזרה עכשיו אנשום עוד נצח, אנשום
אני מכיר את חשדותייך
ערב לבדידותך היא הרי מנת חלקי
אולי כולה באשמתי
וכשהבוקר יעלה והדרך תתגלה
אני מבטיח לא ללכת הרחק שוב מליבך
והימים יבלבלו הלילות שוב ירדפו
קרוב אלייך אשאר עד שהבוקר יתבהר
עכשיו אנשום עוד נצח איתך
