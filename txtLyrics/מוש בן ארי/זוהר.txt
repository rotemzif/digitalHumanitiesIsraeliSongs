תעיר אותי כשהכאב הזה יעבור, 
כשאת הלילה יפלח האור
והשמש תיגע בגני, תעיר אותי
תעיר אותי כשהרוחות לאט יחלשו, 
כשהגשם כבר לא יאיים, 
כשהשקט סביב יתקיים, תעיר אותי
ואולי יש כוכב שם למעלה זוהר, 
בשבילי הוא לאט מתבהר 
ומעיר ת'שממה ונותן לי למה
תעיר אותי כשעיני יראו שוב תקווה, 
כשליבי ידע מנוחה 
והיא שוב תבוא אל דלתי, רק אז תעיר אותי
תעיר אותי כשהדמעה תימאס מלבכות, 
כשהלב ירצה לקוות 
לימים חדשים וטובים, תעיר אותי
ואולי יש כוכב שם למעלה זוהר, 
בשבילי הוא לאט מתבהר, 
ומעיר ת'שממה ונותן לי למה
תעיר אותי כשהכאב הזה יעבור, 
כשאת הלילה ינצח האור
והשמש תיגע בגני, תעיר אותי
