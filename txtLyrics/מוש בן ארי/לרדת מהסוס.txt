יש לי מחשבה
והיא גונבת הרבה זמן משנתי והיא הביאה חברות 
הן לוחצות משתוללות מבלגנות כל לילה במוחי 
ולא נראה שהן הולכות 
ואז כשבא הבוקר ומציאות תואמת מחשבה 
הכל עולה ביוקר, איכות חיים בשקל נמדדה 
רוצה לרדת מהסוס עליו כולם רוכבים 
רוצה לרדת מהכביש, כולם שם נפגעים 
רוצה לצאת מהמשחק שבו אפ'חד לא יזכה 
רוצה לרגע שישקוט שהמוח יתנקה 
הפרגון עזב והוא לקח איתו הרבה דברים טובים 
ולא כל כך רוצה לחזור 
ציניות, קנאה, צרות, פחדים 
וזה נמכר טוב בשווקים וגם בזול בסמטאות 
ובן אדם נמדד טוב לפי משקל הכסף שבכיס 
וחברים טובים שלראות אותך נופל רק מבקשים
