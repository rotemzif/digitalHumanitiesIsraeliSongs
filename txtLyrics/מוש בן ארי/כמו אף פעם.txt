בסוף הלילה הארוך ביותר בעולם 
אשים את ראשי בגומחה המוכרת 
שם בין הכתף לצווארך המושלם 
חלקת אלוהים מסתתרת 
תהיה שם שמיכה בריח אהבה 
יהיו זכרונות שטופי זעם 
אהיה שם גם אני ריקה ועצובה 
מבקשת שתאהב אותי כמו אף פעם 
בסוף הלילה הארוך ביותר בעולם 
אשמע את פעימות לבך המוכרות 
שם בין הכתף לצווארך המושלם 
היו לא פעם פנים אחרות 
היתה שם שמיכה בריח אהבה 
היו זכרונות שטופי זעם 
עכשיו יש אותך ריקה ועצובה 
מבקשת שאוהב אותך כמו אף פעם 
בסוף הלילה הארוך ביותר בעולם 
קצות העצבים חשופים כעת 
שום דבר אף פעם לא יהיה מושלם 
אבל שנינו נהיה כאן תמיד באמת 
עם אותה השמיכה בריח אהבה 
עם אותם זכרונות שטופי זעם 
וגם אני אהיה כאן, עדיין עצובה 
אבל לפחות תאהב אותי כמו אף פעם
