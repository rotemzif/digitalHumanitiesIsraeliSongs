יש בי אנשים שמתקיימים תמיד
אחד בעד אחד גם נגד האביב
עומדים מנגד ונותנים דעה
ודיבורם נותן בי רוח סערה
יש לי עם שהתקיים תמיד
אחד שחור אחד לבן גם באביב
שופטים בלי רחם ונותנים דעה קדומה, כואבת
ונשפטים בחזרה והירח מנגד
והשמש סובבת שנה ועוד שנה
עד שנגיע שנה ועוד שנה
עד שזה יופיע שנה ועוד שנה
שנלמד את דרכנו שנה ועוד שנה
עד שנהיה עם אחד
יש בי חיילים שמתקיימים תמיד
הוזים, כובשים ולא רואים את העתיד
חולמים על ארץ ומוחים דמעה
עלה של זית וחוזרים למלחמה
יש חזון והוא קיים תמיד
צפון בעומק בין עבר לבין עתיד
עומד בצומת מכוון תנועה
לאן שלא נפנה תמיד נחזור בחזרה
