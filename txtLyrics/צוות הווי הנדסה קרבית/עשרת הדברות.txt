לזה שבכי היה בכיים 
וכל הצלחה גאוותם 
מילותיו הראשונות - 
קריאה בשמם. 
לזה שקשייו ידעו לפתור 
לזה שעבורו ידעו מחסור 
לזה שבכאב נורא נולד 
לזה שלבם עמו נדד 
שהוא נדד למרחקים. 
כבד הורים! 
לזה שקטף את לבבה 
לזה שביתו הוא מעונה 
הוא לה לעזר לו 
ושמו גם שמה. 
לזה שאחריו הלכה תמיד 
לזה שעבורה הוא היחיד 
אתו היא חילקה לטוב או רע 
רגע אכזבה רגעי שמחה 
לזה שחי עם אם בניו 
לא תנאף! 
לזה שכבודו הוא ביושרו 
וכל רכושו זעת אפו 
את בניו חינך לאור 
צניעות דרכו. 
לזה שמסתפק במה שיש 
ונם בשלווה אינו חושש 
לזה שאהב את כל רעיו 
אביון, עשיר, צעיר או סב 
ואין חפצו בעוד ועוד 
לא תחמוד! 
לזה שנולד בצל ענן 
לזה שהוליד ובנים גידל 
ובזמן של מצוקות 
הוא התפלל. 
לזה שבלבו חש רטט קל 
לשמע השירים ציוץ גוזל 
לזה שטובתו של הזולת 
חשובה לו מגזע מין או דת 
לזה שאלה לא ישכח 
לא תרצח!
