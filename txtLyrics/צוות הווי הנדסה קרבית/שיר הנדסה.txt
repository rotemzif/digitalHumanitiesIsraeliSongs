הדפים הכי היסטוריים 
של ספר הספרים 
כתובות באותיות זהב 
מיטב העלילות 
של כל אנשי ההנדסה 
האנשים האפורים 
אשר עמלו כבר אז 
כל הימים והלילות 
תיבה של נוח ומבול 
שאת הכול כיסה 
גם זה היה מבצע של חיל ההנדסה. 
אבנים כבדים הסיעו 
פירמידות הם בנו 
והפליטים בתבן 
הם עמלו בגב ישר 
משה רבנו רק ביקש 
והם מיד פינו 
אלפיים קוב של מי ים סוף 
וכל העם עבר 
וכשעמוד ענן ואש 
לפני העם נסע 
גם זה היה מבצע של חיל ההנדסה. 
כשהגיעו אל הארץ 
וראו את יריחו 
ידעו יש לסדר 
את היבוסים והחתים 
היו שם שבע הקפות 
נכון היו גם שופרות 
אך זאת היה רק הסוואה 
לטריק האמיתי 
כשחומת העיר האדירה 
פתאום קרסה 
גם זה היה מבצע של חיל ההנדסה. 
בכל המלחמות מאז 
יוצאים הם ראשונים 
ראו אותם פורצים 
את הדרכים והגדרות 
קדימה בבטחה 
בשדות הקרב העשנים 
באש הכי חמה 
ובשעות הכי קרות. 
וכשעמוד ענן ואש לפני העם נסע 
גם זה היה מבצע של חיל ההנדסה 
כשחומת העיר האדירה פתאום קרסה 
גם זה היה מבצע של חיל ההנדסה.
