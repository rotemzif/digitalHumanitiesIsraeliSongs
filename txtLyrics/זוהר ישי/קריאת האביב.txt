את קולי נשאתי ואשבור את הדממה.
על הר וגבע, שם קראתי שוב בשמה
וההדים שנשברים ומתנפצים
אל סלעי-בזלת, לא יגיעו עוד אליה.
קולי נובע מלב שופע
ועתה ההד שלו הולך רחוק.
רוחי סוערת, נפשי יוצאת אל זו הבת 
לכן אקרא ולא אשקוט.
האביב עובר בי ומנגן על מיתרי
וחלום ישן לי שתהיה היא בין ידי
ונעורי הזועקים לאהבים,
עם קולי נישאו להביא אותה אלי.
קולי נובע...
כמו סופה עוברת היא בכל חלומותי
כי בשמה קראתי עוד משחר-נעורי.
השאיפות, החלומות והתקוות,
בי לא עוד ייתמו עד אמצא את עקבותיה.
קולי נובע...
