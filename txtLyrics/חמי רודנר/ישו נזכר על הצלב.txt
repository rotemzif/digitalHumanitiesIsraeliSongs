והיה גם הוויסקי 
ענברי וצלול והייתי אני 
ונשים שקרצו ,שקורצו מקריצה 
קרסו אל תוך חלוני 
בהיסח פתחתיו 
אך בסך הולכתיו אלי קבר גולגלתא הרם 
ועורבים טעמו נתחים מבשרי 
ערבים מאודמו של אדם 
מה תרצו יקירי, כבד או פילה? 
התואבו תבלינים של מזרח? 
כי בא כבר אפולו אל משכב אחיותיו 
והוא תש ועגום עכשיו 
זמזמו הזבובים כחולים וסגולים 
מנגינת הפגרים בחילול חללים 
התוף טוב מאד יתכבד נא עכשיו 
יתכבד נא קיסר אלוף הקריה 
יתכבדו בן גוריון והיטלר השמוק 
שהיה צמחוני שפם לו מתוק 
ויבוא נא גם אושויץ אתר תפארה 
וטרבלינקה ובלזן עד מהרה, עד מארה 
זה כלל לא נורא זאת שואה בתנועה 
ומה שעומד הוא הנורא 
אחרון אחרון יעלה אל ההר 
לבקש ברכתי לעקור זכרותי 
יהודה היקר שבגד בי 
ודמות של חייל לו לאהוב נפשי 
הלא נאמן בוגד פחזני 
ויפרוס לו מנה ממיטב גבורתי 
ויאכל וינשק אותי
