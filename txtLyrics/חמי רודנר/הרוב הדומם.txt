הגגות ממתינים עכשיו
לגזר השקיעה
והלילה אצבעותיו
שלח אל עיר יגעה
והעיר כמו אם קדומה
אספה אל חיקה
ילדיה החביאה
אל תוך סינרה
אור פנס נצטהב לו
טלאים על גלימת רחוב
ואילן התעצב לו
קינת ציפוריו לרוב
והרוב הדומם מדמם
בבתים בבתים
ורק קין נודד ואשם
בדרכים בדרכים
האויב הנורא מכל
ממתין במראה
הוא יודע שהוא יכול
לבטוח בך
ואתה התאום המר
רוצח אחיו
ירושת נדודי ניכר
שללנו לריב
מה בכלל משחקים כאן?
תופסת רוחות רפאים
קין לך לך הביתה, שן!
זה הבל הכל הבלים
והרוב דומם...
