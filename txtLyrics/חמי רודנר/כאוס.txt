אודיסאוס השיכור
עם אמת הרפאים שלו
אל ביתו הוא יחזור
עת אלת השחר
אצבעותיה הוורודות
תפרוש
הוא בגד בפנלופה
הוא בגד והיא ידעה
ואותו היא עזבה
והמוזה
בזרועותיה השחורות תפלוש
אין לו עוד דרך
רק ריקנות
וצבעי הקשת מסתחררים
בעיניים עצומות
את נשמתי, את קלוני
את סערה
את חרפתי אשא בגאון
בגאווה
אני קשור אל התורן
העץ ננעץ בבשרי
הסירנות שרות לי
תנו לצאת לחופשי
אין בודד ממני
בעולם כולו
והשד ירדפני גם אם לא
אשליך נפשי הבוציה מנגדו
הו אתינה הצילני
כי סוסי הרמיה שלי
דוהרים ורומסים את נפשי
וחומותי קורסות אחת אחת
אודיסאוס הגיבור
אודיסאוס השיכור
משאול הוא יביא את האור
הגנוז בספינת הרפאים יחזור
אין לי עוד דרך
רק ריקנות
וצבעי הקשת מסחררים
בעיניים עצומות
את נשמתי, את קלוני...
