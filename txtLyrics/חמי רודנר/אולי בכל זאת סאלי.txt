אולי בכל זאת סאלי היא חזרה בתשובה
היא גילתה אלוהים מסתתר בערוה
היא שכבה על הגב כבדרך אגב
עגבה עגבים קיצונית במשכב
הכיני לי צלב אני מאוהב
הגישי לי לחי שניה זה נתעב
הביאי פטיש הביאי מסמר
הבוקר עולה ואמש דוהר
הכיוון גיהנום דנטה מאושר
את תחיית המתים נדחה למחר
אולי בכל זאת סאלי אוה מה היא עשתה לי
פנטסיה מורעלת וכל מה שבא לי
כשהאור יעלה על מונית היא תעלה
איזו אישה פשוט מעולה
אולי בכל זאת סאלי היא טיפוס קרימינלי
קשה השד יודע
לך תבין איך יוצאים מזה דבר איתי עכשיו
אני שומע אני שומע
הו מה טוב ונעים להרקיד דימויים
חריקת המיטה זיעת הסדינים
כמו דובים הם רוקדים בפרסומת דפוקה
יפה השתיקה לעגלה הריקה
יש לי חזון חלום אלכוהול
הכבד מתנפח אלוהים גדול
לדפוק את הראש עם אחשוורוש
אונס את ושתי מלכת עכברוש
תביא לי תרופה יש לי מרשם
על כנפי חוזה קוורבו ארחף לי לשם
אולי סאלי תגיע אולי היא תיפול
לתוך היציע ברגע הגול
זאת נבחרת מושלמת הקהל בטירוף
מטפס על עצים האוהד השרוף
אני קוף איזה כיף מה נעים לתופף
האנג אובר בלוז עכשיו תתכופף
אולי בכל זאת סאלי
אלוהים אלוהים אתה עוד בחיים
עם פונטיוס פילטוס ושבעים חכמים
ל"ו צדיקים אוכלים לויתן
איפה גרינפיס כשצריך אותם
הכופר מתאבד למטה יורד
המלאך הנופל בך הוא המורד
לחיי הכבשן שבדרך חבר
היה נהדר על מה נצטער
על אהבה שכבתה על אני ואתה
על צחוק ופרחים תמימות חיוכים
יורד המסך על דרמה זולה
קידה אחרונה מעשה נבלה
תודה שלא באתם תלכו כבר לישון
נשקיני עכשיו מרים לשלום
אולי בכל זאת סאלי
