בואו ונשיר כולם ת'שיר של יוללה
נמאס מכל המושחתים שיש בממשלה
הטילים מתעופפים, העם כולו בטראומה
ולממשלה אין שום מושג על כמה, איך ולמה.
יולה יולה יולה לה, מלחמה פתאומה
והממשלה כולה כמו שרון, בקומה.
דן חלוץ את גוש קטיף החריב אחת ושתיים
אך אל מול החיזבאללה עשה במכנסיים
ראש הממשלה קיבל על דירתו כפול
אולי כדי שיוכל לשהות יותר עם בני ביתו בחו"ל.
יולה יולה יולה לה, צריך לעשות רוויזיה
כמה זמן אפשר לחרוץ לשון לטלוויזיה.
התקשורת פסטיבל, זורה חול בעיניים
והעם גווע ברעב, פושט ידיים
מטיפים לנו מוסר, שמים בנו קלון
זה הזמן וזה הרגע לעשות איתם חשבון.
יולה יולה יולה לה, יבין וכל הברנז'ה
לכו לקבל חיבוק מחסן נסראללה.
אהרן ברק שולט לו במגדל השן
יהודי יבוא אצלו, תמיד ייצא אשם
מגרש ת'יהודי מארץ אבותיו
בית הדין שייך רק לו, לו ולכל ידידותיו.
יולה יולה יולה לה, מה יהיה עלינו
בית משפט כזה לא נאחל אף לשונאינו.
הנשיא קצב לחוץ, הוא כבר לא נחוץ
מסדרים לו תיק קטן, אתה תצא בחוץ
ראש הממשלה חשוד בשוחד מינויים
היועץ המשפטי לא רואה ולא מבחין.
יולה יולה יולה לה יועץ משפטי עאללק
יולה יולה יולה לה יותר טוב שתסת-לק.
גם במשטרה קראדי התקדם מהר
מול הגנבים בנגב איך הוא הסתדר
במקום להילחם בפשע ובהפקרות
ליהודים שבר רגליים לפושעים - תן דמי חסות.
יולה יולה יולה לה גם אתה קראדי
אם אתה שוטר ישר תתפטר מיידי.
יש לי בטן מלאה על כל הממשלה
הפקירו את החטופים וגם את הצבא
הם איבדו ת'עשתונות, כאלה תבוסתנים
טוב שהקדוש ברוך הוא עוד עושה לנו ניסים.
יולה יולה יולה לה אולמרט, ליבני, פרץ
יולה יולה יולה לה אולי תלכו למר"צ.
והעם הבין נכון את כל המלחמה
רק המנהיגים שלו הוכיחו תת רמה
לך ברק ולך חלוץ, אולמרט, ליבני, פרץ
גם אתה קראדי לך לפני שאנחנו נתפוצץ.
יולה יולה יולה לה מה יהיה עלינו
ממשלה כזאת לא נאחל אף לשונאינו.
הפקירו את האזרחים, הפקירו ת'צבא
עכשיו הם מנסים לצאת מזה בוועדה
לא צריך עוד ועדות, כולם כבר מכירים
את כל הבירורים עשינו כבר בתוך המקלטים.
יולה יולה ממשלה, איש אינו חפץ בה
וגם את העם הזה לא עשו באצבע
יולה יולה ממשלה, אותנו האכילה
וביום שתתפטר נשמח בו ונגילה
אז בואו ונשיר כולם ת'שיר של יוללה
נמאס מכל המושחתים שיש בממשלה.
