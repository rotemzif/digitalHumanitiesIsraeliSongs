הנה גברת חזרזרת
כל היום בחול נוברת
היא עושה חררםחררף
ומלכלכת את האף
אוי גברת חזרזרת
לא רואה אף פעם סרט
ילדים עשרים לה יש
והבעל על האש
בואו בואו ילדים
אל תתרחקו מההורים
אספר לכם סיפור
על אודות נח והמבול.
אלוהים יום אחד אמר לנח
יש רגעים שכדאי לברוח
מים רבים אשפוך על העולם
ואת היבשה אהפוך לים
ואז אלוהים עשה כדברו
ושטף והחריב את עולמו
חוץ מנוח ובני ביתו
וכל החי אשר היו איתו
והם נשארו כדי לפרות ולרבות
כי זה מה שהם ידעו לעשות
וכך התחיל העולם שנית
כמעט כמו מבראשית
וזה הסיפור על קצה המזלג
על אודות נח אבל אני לא דואג
כי זה קרה לפני הרבה שנים
ועכשיו החיים הזמנים משתנים
ויש לי עוד סיפור כמו זה האחרון
על גז כזה שנקרא אוזון
והוא ממלא את השמים
וסימנו O3 ולא O2
והוא הוא הוא ההגנה
מפני השמש והקרינה
ואם לא נשמור עליו במהרה
הוא יעלם מהאטמוספרה
ויש עוד גז שאני לא מכיר
והוא נמצא במטהרי אויר
ובכל "ספריי" כפי שאומרים באנגלית
ומי שלא משתמש בזה שיקום ויגיד
וכשה"טסססט" משתחרר הוא עולה לשמיים
אוכל ונוגס מן האוזון
שמגן עלינו מפני אסון
ואם הוא לא יהיה פה במהרה
תהיה לנו כאן איזו תבערה
והמבול יבוא שנית
וזה עיקר התחזית
בעוד אנו מרססים כאן לבטח
והאוזון מתפרק לו בשטח
נוצרת סביבנו חגורה
של CO2 האיום ונורא
והחגורה הזו את הקרינה קולטת
ושום דבר היא לא פולטת
ולפי החישובים של המהנדסים
הקרחונים שבקטבים נמסים
עולמנו הולך ומתחמם
ומבלי שנרגיש הים מתרומם
והים גואה גואה גואה
והים עולה עולה עולה
ואנחנו לא עושים דבר
ורק בוכים כשמאוחר
ופתאום הים יפרוץ לכל עבר
יגיע לגובה של חמישים מטר
וזהו זה מה שיהיה בסוף
ותגידו שלום לכל ערי החוף.
ומי שהולך היום לגור בהר
הוא יהיה אז מאושר
יביט בשמים ועל הנוף
ויתן למבול הזה לחלוף
ואז אחרי שיירדו המים
יעסקו כולם במלאכת כפיים
יתחילו לפרות ולרבות
כי זה מה שאנחנו יודעים לעשות
והעולם יתחיל שוב בשלישית
כמעט מבראשית
וזה הסיפור על ערי החוף
שלא ישאר מהם כלום בסוף
ועל אודות נח והמבול
דברים כאלה אי אפשר לשכוח
ויש לי עוד סיפורים הערב והשכם
אבל פה צריך אולי לסיים
להגיד שלום ותודה רבה
ולהתראות במבול הבא
