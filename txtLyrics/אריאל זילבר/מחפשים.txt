רציתי את הים ורציתי יבשה
רציתי את הבוקר שנפתח כמו פרסה
רציתי את הרגש הסוחף והגואה
רציתי את הדבש בתוך הלוע של אריה
והמשכתי לחפש את מה שלא מוצאים
ועד היום וגם עכשיו כולנו מחפשים
רציתי אשליות ורציתי תהילה
רציתי את הבכי שחוזר בכל עונה
רציתי להיות גדול וגם חזק
רציתי את הבדולח עם האור הירקרק
שוב המשכתי לחפש את מה שלא מוצאים
ועד היום וגם עכשיו כולנו מחפשים
רציתי את השמש בחצות היא לא יוצאת
רציתי את הירח בצהרי יום ב'
רציתי את הפרי לפני שבא אביב
רציתי את האושר מענג אך לא מכאיב
והמשכתי לחפש את מה שלא מוצאים
ועד היום וגם עכשיו כולנו מחפשים
