אוזן לא שומעת עין לא רואה
את שמתרחש בליבי פנימה
יושב כל היום וזומם מזימות
איך להיעלם מן השלטונות
שנים הם ממררים את חיי
החלטתי להפסיק עם זה ודי
ואני אהיה נחמד מחד
אחייך לכל אחד ואחד
ובסתר אין רואים אתחבר לנתונים
לאותו מחשב רב כוח אפזר לו את המוח
עד שיחדל להמאיס עלי את החיים
עד שלא יוציאו ידם מכיסי
ורק שלא יוציאו אותי מדעתי
קבלתי עוד מכתב במעטפה ירוקה
ששלטונות המס שוב עושים לי בדיקה
הצהרת לא הצהרת לא שווה כלום
עכשיו אתה חייב כבר את כל היקום.
אם סכום כזה היה לי בין ידי
הייתי כבר מזמן נופש לי בהוואי
וכך הם משגעים אותי כל השנים
ככה עם כולם ללא משוא פנים
והזמן הולך לו ואוזל
ואת כל זמני גוזל
להטרדות כבר אין לי כח
העבודה הייתה לטורח
החיים לי לזרא
אני אפוצץ אותם אשלח לעזאזל
אוזן לא שומעת עין לא רואה
את שמתרחש בליבי פנימה
בסדר אומרים בסדר אל תהיה אלים
עקוף את החוק כך כולם עושים
תמיד יש פרצה שקוראת לגנב
בוער לי הכובע כפוף הגב
ולפעמים שאני צריך אותם
הם מיד אומרים לי להד"ם
ואף פעם לא אדע אם אני צודק או מה
יש בליבי תמיד חשד להונאה
אוזן לא שומעת עין לא רואה
את שמתרחש בליבי פנימה
יושב מול הפקיד יושב והוזה
ויש לי כבר לחץ כזה בחזה
מבזבזים את כספי ותמיד רוצים עוד
אם אין להם כסף שילכו לעבוד
הייתי זוג צעיר ונרשמתי לדירה
היום אני בן מאה וחי במערה
אוזן לא שומעת..
