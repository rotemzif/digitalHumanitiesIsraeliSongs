בריון השכונה, הוא בסך הכל אחד
אויביו טוענים "אדמותינו שדד"
הקיפוהו בערך מיליון לאחד
אין לו לאן לברוח, הוא תמיד לבד
הוא בריון השכונה.
בריון השכונה רק לשרוד מתאמץ
מושמץ ומגונה כי עדיין לא מת
להילחם לא אמור, הוא צריך עור של פיל
רק לשכב ולמות כשאת דלתו כל איש מפיל
הוא בריון השכונה.
בריון השכונה, גורש מכל מקום
נדד כפליט, מוכה ועירום
משפחתו התפזרה, עמו נרדף נרדף והושמד
עומד למשפט, רק על כך שנולד -
הוא בריון השכונה.
כנופיית לינץ' חיסל, הנשיא מיד צלצל
נשים זקנות גינו אותו, דרשו שיתנצל
כשהשמיד ת'פצצות שאליו נועדו
אף אחד לא שמח
"באשמתך!" הם אמרו
לבריון השכונה.
לא כדאי להמר, הסיכויים די קלושים
שיציית לחוקים שאותם הם קובעים
כי גרדום לפניו, קנה אקדח בגבו
ולכל מטורף יש רשיון להורגו
בריון השכוה.
אין לו בין ברית, שיגיד מילה טובה
כל דבר בא עם מחיר בשבילו אין אהבה
"קח נשק מיושן" הם זורקים לעברו
אבל לא תמצא אחד שיבוא ללחום כאל לצידו
הוא בריון השכונה.
הוא מוקף פציפיסטים שחולמים על שלום
"רק לא עוד דם!" זועקים למרום,
בזבוב לא פוגעים
אם פגעו חיש בוכים
"שהבריון כבר ירדם" הם יושבים ומחכים
הוא בריון השכונה.
כל ממלכה ששעבדה אותו חלפה,
מצרים ורומא, גם בבל הגדולה
במדבר יצר גן-עדן, הפריח שממות
במיטה רק עם עצמו, בו איש לא ישלוט
הוא בריון השכונה.
ספריו הקדושים נרמסו זה מכבר
כל חוזה שחתם לא שווה ת'נייר
מכל מה שהושלך הוא יצר הצלחה
לקח חולי ומכאוב ועשה מהם ברכה
הוא בריון השכונה.
אמרו לי כעת, אינכם חבים לו דבר מה?
"כלום" הם קוראים, "הוא רק רוצה מלחמה!"
גאווה, דעה קדומה, טיפשות למכביר,
לטורפו הם אורבים ככלבים זבי ריר
בריון השכונה.
מה כל פשעו, שצלקות הוא עוטה?
המזהם הוא כוכבים? הנחלים הוא מטה?
בריון השכונה, על הגבעה ניצב
עוצר את השעון, הזמן עומד עכשיו
בריון השכונה.
