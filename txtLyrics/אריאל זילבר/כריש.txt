בחוף אילת או אל-עריש
סרדין קטן פגש כריש
פוגשים כריש כחום היום
אז מה אומרים? אומרים "שלום"
סרדין קטן אומר 'שלום"
והכריש מביט בו דום
'תגיד שלום' קורא סרדין
והכריש אינו מבין
אז הסרדין מרים קולו
'אני מוכן תמורת שלום
לתת לך סנפיר שלם"
והכריש חרש-אילם...
אבל אותו סרדין צעיר
היה גם דיפלומט מזהיר
אשר על כן הוא לא ויתר
מיום ליום נתן יותר
נתן זנב תמורת שלום
את שתי עיניו תמורת שלום
תמורת שלום יפה, רחב
את כל הבטן והגב
פוגשים כריש כחום היום 
אז מה אומרים? אומרים "שלום"
שלום שלום - והכריש
רק מחייך ומחריש
אז הסרדין במר לבו
הריע באזני אויבו    
"תמורת שלום גדול גדול
אני מוכן לתת הכל"!
זאת הכריש סוף-סוף שמע
והוא סוף-סוף "שלום" ענה
אמר שלום, חשף שיניו
והסרדין טרוף טורף 
פרחים שלום ואהבה
לא גל במים לא אדווה
ובחוף אילת או אל-עריש
באין מפריע שט כריש...
