בין שדה התירס ושדה החיטה
אחרי השקיעה בשדה 
הלוך הלכה לה ילדה יחידה
אחרי השקיעה בשדה
חמה נעלמה מעל הרכס
והיא עודה בשביל הולכת
אחרי השקיעה בשדה
השקיעה בשדה
משדה הקרב או משדה תמרונים
אחרי השקיעה בשדה
חזר ברעש אז טור שריונים
אחרי השקיעה בשדה
מאין תלכי לאן תבואי
הדרך אל ביתך איפה היא
אחרי השקיעה בשדה
השקיעה בשדה
ענתה בעצב ילדה יחידה
אחרי השקיעה בשדה
ביתי רחוק ודרכי אבודה
אחרי השקיעה בשדה
- "עלי על הטנק סעי עימנו
הטנק שלך ואת שלנו" -
אחרי השקיעה בשדה
השקיעה בשדה
הביתה בין ערמות עננים
אחרי השקיעה בשדה
ילדה נוהגת בטור שריונים
אחרי השקיעה בשדה
וזמר עולה מן הצריח -
"איתך לקצה עולם נגיע
אחרי השקיעה בשדה
השקיעה בשדה".
