את התחתנת בגלל שהיה לך רע
את התחתנת כי לא הייתה שום ברירה
ומשהו בער לשחרר ת'עבר להתחיל בשלך
המרוץ מפרך ועשית הרבה לבד
החזקת את עצמך וגם לו את היד
ואת מודה היית בודדה ועדיין ילדה
וחלמת רחוק ושאפת קדימה
אף אחד לא הבין אף אחד לא הכין אותך להיות אימא
וחסכת מעצמך ובנית לתפארת
גם אישה מברזל לעיתים מתפוררת
וסגרת את עצמך במסגרת של משפחה
לא לקחת לעצמך דקה של מנוחה
כשהייתי בוכה נשמתך דעכה יותר ממני
וחשבת בגדול למרות שהיה מעט
נתת את הכול את כל שאת לא קיבלת
וחלמת רחוק..
ונזכרת עכשיו לאט הפסקת לחייך
סחבת על הגב יותר ממשקל גופך
אישה שכמותך תגידי לי איך
שכחת את עצמך?
