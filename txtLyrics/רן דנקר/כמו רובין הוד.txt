בעולם הזה אין צדק,
זה מצב מאוד עגום,
לעשירים יש ים של כסף
ולעניים אין כלום.
מסביב ועד האופק
אין שיוויון ואין תיאום.
לכן אני, עד סוף הדרך
לא אשן ולא אנום.
בין העוני והעושר
ההבדל הוא מעצבן.
לכן אקח ממי שיש לו,
ואתן למי שאין.
אם ירצה ייתן בשקט
ויבין שזה הוגן.
אבל אם לא, אקח בכוח
ואחר כך נתחשבן.
כשכולנו כאן ביחד
וכל אחד לחוד
מאמינים שיש עתיד
ושלא הכל אבוד
אז תנו לי רק
לתפוס פיקוד
כמו רובין הוד.
אז הביאו חץ וקשת
ונגשים כאן הבטחה,
ויום אחד נבנה גם גשר
ונחזיר את השמחה.
אז הביאו חץ וקשת
אנו לא מפחדים
וכל אחד יזכה באושר
במיוחד הילדים.
כשכולנו כאן ביחד...
אני יודע מה אני רוצה
ואת דרכי אני עכשיו מוצא
ועוד מעט תראו מה שיוצא,
מה שיוצא.
כשכולנו כאן ביחד...
