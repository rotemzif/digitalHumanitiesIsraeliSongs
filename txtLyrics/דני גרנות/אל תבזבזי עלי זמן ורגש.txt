אל תבזבזי עלי זמן ורגש
אני לא אגיע רחוק...
כי מה שאני מחפש זו חרות -
החרות לעשות כלבבי
לעצב בלי פשרות ובלי תלות
את מה שבוער בכבשן דמיוני הלוהט
הצמא לצורה, לבמה, לקהל ולהד.
אל תבזבזי עלי...
כי מה שאני מחפש לא אמצא
זה תלוי בממון הארור
והדרך אליו רצופה
אשפת חנופה וצביעות סרסורית בפרוטה
בעבור שום נזיד לא אמכור נשמתי הפשוטה.
אל תבזבזי עלי...
אני לא אחניף לאדם... לעולם
מסתבר שאינני מותאם
והתום לא מועיל מן הסתם
לעד לא אזכה בחרות לעשות כלבבי
וסופי להפוך לפחם בכבשן של עצמי.
אל תבזבזי עלי...
