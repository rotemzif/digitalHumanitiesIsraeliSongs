הוֹפַעְתְּ בַּחֲלוֹמִי 
עוֹטָה שׁוֹשַׁנִּים 
הִתְעוֹרַרְתִּי לִבְדֹּק... אִם זֶה אֲמִתִּי 
עָמַדְתְּ בְּפֶתַח 
וּמֶשִׁי אָדֹם 
הֵאִיר אֶת פָּנַיִךְ 
הָיִית כָּאן 
יָפָה וְרוֹקֶדֶת 
כְּמוֹ עָלִים שֶׁהִזְהִיבוּ 
זוֹהֲרִים בְּיָפְיֵךְ הַתָּם 
שָׁטַפְתִּי פָּנַי 
עוֹד לֹא מַאֲמִין. 
כְּשֶׁבָּאתִי עוֹד הָיִית כָּאן 
מִחוּץ לַחֲלוֹמִי 
נָעָה כְּמוֹ רוּחַ 
בַּעֲלֵי שׁוֹשַׁנִּים 
בּוֹהֲקִים בְּיָפְיֵךְ הַתָּם
