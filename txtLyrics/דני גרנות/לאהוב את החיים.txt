הלילה הפרוע, העכור
סער, כמו היה רדוף שדים
ידעתי שזה לא... זה לא ברור
עם שחר ימצאני בחיים.
מפל, מערבולות, גרון ניחר...
הכל נטרף ולא אדע מתי 
ניצבתי עם השקט על ההר...
וכמו באגדות נשארתי חי
אפגוש עוד בירוק של השדרות
אקטוף עוד חיוכן של נערות
ארוץ עוד עם הרוח אל הים
אנדוד עם צפרים, עוד, לאי שם
אדע עוד בכי וצחוק של ילדים
עוד שיר חדש אכתוב במסתרים
אחזה עוד בזריחות, הא אלוהי
הן חי אני... כי חי אני... עוד חי...
וכמו שופט ממרות הקתדרה
בחנתי את חיי באור אחר
מצאתי שם כל כך הרבה שגרה
שמיים, הן הייתי כעיוור
הרי על מפתני פרחה מלכות
ולא ראו עיני את הצבעים
רק מי אשר חרף נפשו למות
נעור כך לאהוב את החיים.
אפגוש עוד...
