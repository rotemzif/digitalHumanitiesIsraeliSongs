שמעי את השקט הזה הנפלא
שמעי את הרוח דומם
אלף מלאך השמיימה עלה
עוד יעלו בסולם.
שמעי את הלחש הזה הקטן
שמעי את ההד הרוגש
את והשקט הזה הלבן
את והשקט הנפלא הזה.
השקט הנפלא הזה
הרגע הנפלא הזה
היופי הנפלא הזה
שלך ושלי
השקט הנפלא הזה
הרגע הנפלא הזה
היופי הנפלא הזה.
חזרי אל השקט הזה הגדול
חזרי אל הים הנודד
יש והערב עמוק וכחול
יש ובלב הוא אובד.
חזרי אל הלחש הזה המואר
חזרי אל קריה ענוגה
את והשקט הזה המוזר
את והשקט הנפלא הזה.
השקט הנפלא הזה...
ראי את היופי הזה החולם.
ראי אור חמה בכתום.
מישהו כאן את האושר נושם.
ואת שלהבת היום.
ראי את הבוקר הזה המוכר.
ראי אור חמה עגולה.
את והשקט הזה, המוזר.
את והשקט הנפלא הזה.
השקט הנפלא הזה...
