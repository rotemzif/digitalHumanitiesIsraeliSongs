אבא איך יורד השלג?
איך נוצר ליקוי חמה?
איך נולד לפתע ילד?
מה פתאום יש מלחמה?
איפה הם גלי האתר?
ומדוע מתנשקים?
למה איש בוכה בסתר?
איך עפות הציפורים?
אבא, אנא תענה לי
שאלות לי עד בלי די
עוד ילדון קטן הנני
מה זה? למה? איך? מתי?
אבא למה הירח
שתלוי מעל הים
כמו השמש לא זורח
להאיר את העולם?
איך נוצרו הים, הארץ?
למה טוב לי באביב?
וערים בחוץ לארץ
כה גדולות כמו תל אביב?
אבא, אנא תענה לי...
למה מסמיקה הלחי?
מה קורה כשאוהבים?
איך קיים אותו הבכי
כשכואב וכששמחים?
למה יש קמטים במצח?
כמה זה הרבה שנים?
היש דבר שחי לנצח
חוץ מאשר האלוהים?
אבא, אנא תענה לי...
