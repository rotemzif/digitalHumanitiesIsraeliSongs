אני רוצה מרחב
אני רוצה, אני רוצה גבהים
אני רוצה תנופה
אני רוצה תנועה מדבר ושלגים
צבעים ואורות, פסגות ושאול
והכל בגדול... ברחב ופתוח
כמו זמן... ואויר... והאור... והרוח...
אך קטונתי, אינני יכול
אך קטונתי, אינני יכול.
יש חובות ושעון, רבועים, מסגרות
וקירות ותלושים ונזלת
וזבן ובקבוק שצריך להוציא
ודודות ושן שכואבת...
אך קטונתי, אינני יכול
אך קטונתי, אינני יכול.
הו...
אני רוצה לדאות
אני רוצה, אני רוצה לשעוט
אני רוצה לחגוג...
אני רוצה לסעור, לנהום ולצעוק
ולראות ולחלום ולצאת במחול
והכל בגדול... ברחב... ופתוח....
כמו זמן... ואויר... והאור... והרוח...
אך קטונתי, אינני יכול
אך קטונתי, אינני יכול 
יש בקור נמוסין ושכן מנוזל
וכלים בכיור וחותנת
יש משרד ודוחות וקלקול בצינור
ומיסים וחתול וניירת
אך קטונתי, אינני יכול
אך קטונתי, אינני יכול
הו...
