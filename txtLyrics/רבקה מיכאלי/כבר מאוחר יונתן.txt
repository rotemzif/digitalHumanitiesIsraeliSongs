כבר מאוחר יונתן ומיכלי
שר הצרצר בשפתו הלילית
מי זה קורא לי ומה זה היה לי
מה לעצמה תבשר גחלילית
מה תבשר גחלילית
איך המטפס מתרפק על הבית
באצבעות גיבעולים ארוכות
ולשניהם איך הרוח נשבעת
רק לחכות לחכות לחכות
רק לחכות לחכות
ובאילן המוגן מן הרוח
נח הירח כפרי מגדים
טוב שתישן יונתן ותנוח
כי השינה מצמיחה ילדים
היא מצמיחה ילדים
יש אמהות שישנות כל הלילה
יש אמהות שבשקט קמות
את שתישני לך מיכלי כדאי לך
כי השנה מצמיחה חלומות
היא מצמיחה חלומות
הנה השחר מתחת לדלת
בא להעיר ילדים נירדמים
בטח הייתי עכשיו מתפללת
אילו ידעתי למי
אילו ידעתי למי
