מי עוד זוכר 
שהיה זמן אחר?
מי חולם על האתמול?
מי מתגעגע לאוהל שוקע בחול?
פעם רעבנו, 
פעם כאבנו,
פעם חשבנו שאהבנו,
כשכל ליטוף היה מעשיה.
פעם קירבנו,
פעם קרבנו
פעם הקרבנו,
פעם רבנו –
נוסטלגיה זה כבר לא מה שהיה.
לא לחשוב
שרק אתמול היה לך טוב,
הכל נמצא, 
אם את רוצה,
כאן, ממש, ברגע זה.
תמיד אפשר
למצוא קצת כיף בכל דבר,
לתפוס קצת ראש
מבלי לחשוש
בלילה שכזה.
יש מי ששב
וקובע לשוא –
אתמול היה כדאי!
ואילו עכשיו,
כל חיוך מחושב למדי.
פעם התחלנו,
פעם עמלנו
ואם הופלנו,
לא נבהלנו.
פעם עמדנו מול כל בעיה.
פעם לחמנו,
פעם חלמנו,
אבל היום בקושי קמנו –
נוסטלגיה זה כבר לא מה שהיה.
לא לחשוב  . . .
