עולם הפוך, פרה כחולה
כנר ירוק על גג
הסוף דומה להתחלה 
ויש לי יומיים חג
הארץ היא המדינה 
השלג הוא שחור
ועל עירי הלבנה
רובץ ענן אפור
ואין לי כוח להבדיל
בין החכם ובין הכסיל
בין הימין לבין השמאל 
ובין הקודש והחול
עולם הפוך ומשוגע
ואם אין לחם יש עוגה
פרה כחולה ואדומה 
עולם לא מי יודע מה 
קשה לי לפעמים לקרוא 
ת'כתובת על הקיר
קשה לי לפעמים לדעת 
איפה ראש העיר
קשה לי לפעמים לספור
את כל הטעויות
קשה לשאת ולפעמים 
פשוט קשה לחיות
ואין לי כוח להבדיל...
האקטואליה היא הנצח
הדברים קורים 
זה לא כל יום נישוק במצח
לא כל יום פורים
ולא כל מאמר עיתון 
כמאמר חז"ל
כמעט כולם מתים בסוף 
אפילו מרק שאגל
ז"ל
ואין לי כוח להבדיל...
