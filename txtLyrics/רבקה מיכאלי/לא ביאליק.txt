היא: אני אכניס אותך תחת כנפי 
אני אהיה לך אם אחות 
נכון שאתה לא ביאליק 
אבל גם אני הרבה פחות
הוא: אני אגיש לך קפה למיטה 
אני אביא לך קוראסון ועוגיות 
מאז המבול זה נוח 
זה מסודר זוגות זוגות 
היא: אני ספונטנית וחמה 
מצחיקה וחכמה 
וגם יפה וגם אופה
וגם קריירה יש 
הוא: אני חלום במכנסיים 
תסתכלי לי בעיניים 
פמיניסט ואתיאיסט
ואני גם לא טיפש 
אני אותך אוהב
אני אותך כנ"ל
חיים! 
בריאות! 
ממון!
המון! 
וטיפ טיפת מזל!
הוא: ממשחר דברי הימים 
זה מסודר משפחות משפחות 
אולי אני לא רומיאו 
היא: אבל גם אני הרבה פחות
הוא: אני הייתי בעצם פנוי 
היא: אני הייתי כאילו פנויה
הוא: אז בואי נתעורר ביחד 
בירושלים הבנויה
הוא: אני אבנה לך ואקנה לך 
ואנהג לך ואחנה לך
החיים יהיו אצלינו חגיגה ממש
אני אשתוק אני אחסוך!
אני יודע אין כמוך!
אנחנו כל שנה נצא
לירח דבש חדש!
(עם הילדים? בלי הילדים!
בלי הילדים? עם הילדים!
אמרת בלי! אמרתי עם!
אז אנחנו לא יוצאים!)
היא: אני אכניס אותך תחת כנפיי
אני אהיה לך אם ואחות 
תזכור שאתה לא ביאליק
הוא: אבל גם את 
הרבה
פחות!
