ביום אחד ראינו, את בנו של המוכתר 
מציץ באחותנו, מציץ ולא נרגע, 
ראינו שזה ככה ובלי לומר דבר - 
אחד חתך לו עין, שני ידו שבר, 
וכמו שהוא הציץ - כך הוא נפגע... 
אחות לנו קטנה - 
ויש לה, יש לה, יש לה! 
וכל אחד בכפר, 
רוצה לראות מה יש לה. 
על כן, יומם וליל 
נשמור כאן על פיתחה - 
שאיש לא יחלל את כבוד המשפחה. 
לפני זמן מה הרגשנו פתאום איך המוכתר 
מקשיב לאחותנו, לסילסולי קולה, 
ראינו שזה ככה, ובלי לומר דבר - 
אחד סתם לו אוזן, שני ידו שבר, 
וכך מאהבה האיש חלה... 
אחות לנו קטנה... 
על יד הבאר ארב לה דודו של המוכתר 
אמר לה: "יא ג'מילה, השקיני מכדך". 
ראינו שזה ככה, ובלי לומר דבר - 
אחד פתח לו בטן, שני ידו שבר, 
יותר הוא לא אמר לה, מה דודך... 
אחות לנו קטנה... 
אז יום אחד הגיע אביו של המוכתר, 
נגע בה ואלפיים לירות הוא שילם 
ראינו שזה ככה ובלי לומר דבר 
אחד ספר הכסף, שני ידה מסר 
וכבוד המשפחה נשאר שלם...
