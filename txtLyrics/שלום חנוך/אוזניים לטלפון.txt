כל מטר הם הציבו מארב
שוטרי חרש וסוכנים כפולים
לא ידעתי במה אני מעורב
לא שמתי לב שהשתנו הכללים
לא ניחשתי שאני מבוקש
לא הרגשתי כמה אני חשוף
איך שהגשתי את עצמי על המגש.
זה חוזר אלי ישר לפרצוף
עוד יש פחד שאצא מזה חי
עוד יש פחד שאבוא חשבון
יש עיניים שעוקבות אחרי
יש אוזניים לטלפון
כל הרשת אצלי על הקו
יום ולילה ללא לאות
כמו פושע תחת מעקב
מחכים לרגע שאעשה טעות
מיתר קרוע, גרון ניחר
אני שרוף אני שדה בוער
אני אבק ברוח, עלה נידף
עוד מטבע עובר לסוחר
עוד יש פחד...
לא זוכר איך הגעתי לכאן
לא הייתי מספיק זהיר
זה רק סרט שחור לבן
שרץ אחורה בהילוך מהיר
עוד יש פחד...
