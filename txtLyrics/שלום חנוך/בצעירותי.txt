בצעירותי, נפטר אבי -
בא הזמן להיפרד
נשארו המילים שמישהו אמר
לכולנו האיש הזה עוד יחסר
אז פנתה הרוח זמן ארוך עבר
יום השנה עוד מתקרב
הגיטרה שנתת לי עוד ממשיכה
ללוות אותי בדרכי הלב
את השיר שהתחלתי אני שר לך
אהבה שנטעת בי תימשך.
בבית מלון בעיר בערב חורף קר
משום מה נזכרתי איך
איך אל מיטתי היית בא-
מלטף את ראשי ומחייך
אבי היית ואני בנך באשר אני הולך
את השיר שהתחלת אני שר לך
אהבה שנטעת בי- תימשך
הגיטרה שנתת לי עוד ממשיכה
ללוות אותי בדרכי הלב...
אחד אחד המלווים עזבו ונגעתי בכאב
על תלולית עפר בין עצי הברוש
ירדתי על ברכי והרכנתי ראש
אל תדאג, לחשתי, הישאר ונוח
בשלום על משכבך -
ואני לעת ערב אחכה לך
זו רק עוד אחת מהנסיעות שלך...
