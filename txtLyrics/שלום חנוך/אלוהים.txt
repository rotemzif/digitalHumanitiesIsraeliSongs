אם היה אלוהים - בא ורואה אתכם
היה מתרחק מכם היה מתייאש מזמן
מעומק ליבו היה מתבייש בכם
היה מתגרש מכם היה מסתלק מכאן
אם שמע אלוהים שאתם מדברים בשמו
אומרים שאתם עמו שמים את הכל עליו
ומה שמדהים גם את אלוהים עצמו
הוא לא מדבר עברית והוא לא מרגיש כוכב
אבל זה אלוהים. אחד שברא עולם
יודע מתי נמות ומה נשלם בסוף
שוכן במרומים יוצא מסתכל משם
איך הוא רואה עד כאן איך הוא רואה כי טוב
אם היה אלוהים, נניח, יודע עלי
הייתי פוגש אותו היה מארגן הכל
כמו אלוהים היה כבר עושה שלום
היה נהנה לחתום היה כבר סוגר עניין
אם
היה בא אלוהים
אם היה אלוהים
בא ורואה אתכם
היה כבר מראה לכם
ואם יבוא אלוהים
אני אעבור לדום
וודאי אתקשה לנשום
מגודל המבוכה
אם אהיה בחיים
ברגע ובמקום
יעלו בעיניי דמעות
ואני אבקש סליחה
כי רק אלוהים
יזכור בעזרת השם
שאני כבר אמרתי לו
אני בן אדם פרטי
ואם הוא אלוהים
אז יש לי איתו הסכם
אני לא מתעסק איתו
והוא לא מתעסק איתי
היה תופס אתכם
היה כבר מראה לכם
היה מתעקש איתכם
היה מאתר אתכם
מפטר אתכם
היה מפזר אתכם...
