במקום בו אני גר הליקופטר עובר זה סימן למשהו רע
אם לאבו כביר או לתל השומר הוא נושא את הבשורה המרה
בימים האחרונים אני שומע אותם לפעמים פעמיים ביום
זה מתחיל בטרטור מתקרב מהים על קו החוף מצפון לדרום
לפעמים אני יושב ושותה לי קפה מסתכל בחלון הגדול
והאופק בהיר והיום כה יפה- ואוזני מזהה את הקול.
וברדיו קולו של הכוכב התורן מדבר על ילדותו הקשה
על הורים אלימים על עצמו כקורבן על שנים שנכנע לבושה
וכל פרט שנפער בעברו הקצר כבר מצא את דרכו אל השיר
השיר האחד שאיננו נגמר שמזכיר את השיר שמזכיר את השיר
ובערב כזה אני שם ת'מעיל מעיף עוד מבט אחרון
סוגר מאחורי הדלת ורק בחוץ אני מציץ בשעון
עכשיו עשרים לשמונה בערב יום הכיפורים
כשאת השקט מפר הליקופטר בודד, חוצה שמיים שחורים
זה כמעט חולני, אני אומר לעצמי, על מה אתה חושב
אז מה אם זה אותו הליקופטר תמיד בטח לא רק אתה שמת לב
אני כותב לך שירים כשאת ישנה, מודה על שנתת בי אמון
אני אוהב את המילים מאוהב במנגינה נהנה להאריך בזיון
שאלו אותי כבר, אתה כל הזמן שר, מתי אתה עובד?
בשבילי, איך לומר, זה אותו הדבר רק המחיר נעשה יותר כבד
במקום בו אני גר הליקופטר עובר זה סימן למשהו רע...
מכאן אני רואה אותו בין העננים מתגלה ומיד נעלם
ולמטה בונים מגדלי בניינים עוד מעט הם יסתירו ת'ים.
