ועלתה הדמעה מעל כל פנים
אנשים ונשים וילדים קטנים
כי עבר הצבא מתו השדות
כי ניסית אותנו במיליון עקדות
כי נותרו עצמות, עצמות ועור
תדהמה ואימה אין פנים ואחור
וכל הרואה את פניו מסתיר
זה אדם אמרנו וימיו כקציר
ואמרנו אמרנו זה לא יחזור
ונרבה נכסים ונירש ונשמור
ולימדנו צבאנו להביס אויב
קשי פנים הפכנו וחזקי לב
ואנחנו יפים ונבונים
וראינו למוות פנים מול פנים
ויש אלוהים למאמינים
וכולם מוכרים וכולם קונים
לא הרחק מכאן וביום הזה
באותו העולם באותו המחזה
ידיעות מהשטח צילומים ראשונים
זה מה שאמרנו - כל האמת בפנים
בפנים
ודמעה דמעה מעל כל פנים
אנשים ונשים וילדים קטנים
