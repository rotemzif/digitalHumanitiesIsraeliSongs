נשכבת אחור עוזבת עוזבת
בתוך ערפיליה עוברת רכבת
קיר מתמוטט קורסת חומה
סכר נפרץ נשפכת גומה
ניגרת ניגרת מקצות ציפורניה
כשמן כדבש מפסגות גבעותיה
עוד קיר נופל נפרצת גומה
והמים עולים מקומה אל קומה
ימת האגן על קצות גדותיה
ויקטוריה נשפכת על תולדותיה
נמתחת נישאת כגל הנישבר
עד שיוצאת לה צריחת הקטר
נשכבת אחור עוזבת עוזבת
בתוך ערפיליה חוצה עוד רכבת
נמתחת נישאת כגל הנשבר
עד שיוצאת לה צריחת הקטר.
