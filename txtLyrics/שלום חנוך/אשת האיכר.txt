פרק ראשון ובו יסופר
איך נעור משנתו האיכר - האיכר
הכל התחיל בבוקר
האיכר בביתו את עיניו פקח
ולא שמע טיפות של גשם בחלון,
והוא היה בטוח
כשאתמול נשבה הרוח
שירד הגשם
באמת מוזר, אה, מה מוזר -
ירד ממיטתו
והתלבש כהרגלו האיכר
שטף במיים את עיניו ואת פניו ושערו
פתח את דלת הכניסה
וחש ברוח על פניו
ואת ביתו יצא
האיכר.
פרק שני ובו יסופר
איך נעורה אישתו של האיכר, האיכר -
והוא רק יצא, ואשת האיכר
התלבשה, התאפרה קלות
ולא שמעה טיפות של גשם, בחלון
והיא ידעה כבר אמש
אם היום תיזרח השמש,
האיכר יצא לו
ויחזור מחר, אה, רק מחר.
בישמה את צווארה
צבטה קלות בלחי, אשת האיכר
פתחה את דלת המיטבח
לקחה בסל ביצים, ויי"ש
לקחה גם לחם וגבינה
וכך יצאה אל אהובה
אישתו היחידה
של האיכר.
פרק שלישי ובו יסופר יסופר
איך נעור השכן של האיכר, האיכר -
שלוש דפיקות בדלת
השכן בביתו את עיניו פקח
ולא שמע טיפות של גשם בחלון, אה, בחלון
והוא היה בטוח
כשאתמול נשבה הרוח
שירד הגשם
והיא לא תבוא, הו, לא תבוא.
קרא בקול פתוח
ושמע את הידית וחייך
שמע את דלת הכניסה
בהיפתחה, וצעדים
שמע את קול הנקישה
ראה את לוע האקדח -
וכך ירה בו אז
האיכר.
