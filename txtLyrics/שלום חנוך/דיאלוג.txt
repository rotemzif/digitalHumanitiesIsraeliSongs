אותן התשובות, אותן שאלות.
משם הן קטנות ומכאן הן גדולות.
ואומרים את אותן המילים.
תוכל בלעדי? - לא.
ואת בלעדי - לא לא.
ולפתע פתאום יכולים.
היא: לו היית רוצה להבין.
הוא: מבין אבל לא מאמין.
היא: אתה החכם מכולם.
הוא: אני הטיפש המושלם.
היא: אהבתי אותך באמת.
הוא: אהבת רק את מה שהמצאת.
היא: אני לא מספיק טובה.
הוא: גם לזה לא קוראים אהבה.
אותן התשובות, אותן שאלות.
משם הן קטנות ומכאן הן גדולות.
מדובר באותן המילים.
תוכלי בלעדי? - לא.
ואתה בלעדי - לא לא.
ולפתע פתאום יכולים.
היא: פתאום התאהבתי גם בו.
הוא: נתתי לך אלף סיבות.
היא: שוב זה אתה כמובן.
הוא: שוב גם את באותו העניין.
היא: אז אחיה לבדי בעולם.
הוא: כמו טיפה בודדה בים.
היא: אתה ציני, אתה סובל.
הוא: זה סימן שאני מתרגל.
אותן התשובות, אותן שאלות.
משם הן קטנות ומכאן הן גדולות.
רק אבד המשקל למילים.
תוכלי בלעדי? - לא.
ואתה בלעדי - לא לא.
ולפתע פתאום יכולים
