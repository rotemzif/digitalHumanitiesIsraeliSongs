הוא לא נפל בקרב מול מרצחים
לא בקרב מול מחבלים או מול אויבים
בקרב שהוא נפל אין שום מנצחים
היו בו רק אבלים וחללים
פנים של ילד, חיוך כל כך תמים
בלי שום קמט וחיספוס של צנחנים
מי חשב שלא יזכה לחיות עד גיל עשרים
שר הוא בשמיים עם המלאכים
אמא איפה את, אני קורא לך, אני קורא לך
מלך בשר ודם חיילים לו מרובים
אחד נפל מהם מיד יש מחליפים
אך מלך המלכים חייליו כה חשובים
אחד נפל מהם כבר אין מי שישלים
אלוקים מעשיך מי יבין
אנו שוכני בתים, אתה שוכן שחקים
את אודי הקטן לקחת למרומים
שר הוא בשמיים עם המלאכים
אמא איפה את, אני קורא לך, אני קורא לך
