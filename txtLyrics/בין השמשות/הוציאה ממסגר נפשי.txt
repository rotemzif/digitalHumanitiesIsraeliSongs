הוציאה ממסגר נפשי להודות את שמך...
קולי אל ה' אזעק, קולי אל ה' אתחנן
אשפוך לפניו שיחי, צרתי לפניו אגיד
הבט ימין וראה ואין לי מכיר
אבד מנוס ממני, אין דורש לנפשי
כבר אלף פעמים הלכתי בדרך הזאת
בגדי צואים רגלי מטנפות
ואני פוחד שלא תתן לי לבוא בשערייך
אבל אני יודע שימינך פשוטה לקבל שבים
לצאת מן הבדידות מן הייאוש והניכור
לצאת מן ההרגלים והתאוות
לצאת מן האני, מן האנוכיות
לצאת אל האור, לצאת אלייך
ולהודות את שמך...
