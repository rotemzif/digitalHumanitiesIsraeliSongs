כשהעולם עוד הריח כמו לחם טרי 
ויכולנו לנגוס בלי לחשוב מה בריא 
בטלוויזיה ראו רק שחור ולבן 
והיו פרדסים בעיר רמת גן 
כשהדרך כל בוקר הייתה היחידה 
והכל מהפנט ופשוט וחידה 
מכולת אחת, בעל קיוסק משוגע 
ושכן משונה מתפשט בגינה 
ואמא אמרה: היזהרו ילדים 
אל תקחו סוכריות מזרים 
תמיד הם רוצים דברים אחרים 
אבל לקחנו אז 
ועדיין אנחנו לוקחים 
העונות התחלפו בין טיול לטיול 
בוואדי אחד שמזמן כבר סלול 
נגענו, טעמנו תמיד סקרנים 
כשכולם התקדמו נשארנו אחרונים 
והגננת אמרה: היזהרו ילדים 
אל תהפכו אבנים וסלעים 
מתחת חיים יצורים ארסיים 
אבל הפכנו אז 
ועדיין אנחנו הופכים 
בבית ספר דיברו על תקופת המנדט 
ואיך המדינה לא קמה כמעט 
אז יצאנו לראות בונקר בשטח 
רק אתה ואני נעלמנו בפתח 
והמורה אז אמרה: היזהרו ילדים 
אל תיכנסו למקומות חשוכים 
כי אין איש יודע מה יש שם בפנים 
אבל נכנסנו אז 
ועדיין אנחנו נכנסים
