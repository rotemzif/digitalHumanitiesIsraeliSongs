כשאש בך ניצתת בוער העולם, להבות מאכלות את הבא בדרכן, חפצים, חוויות, עציצים, בני אדם, ואין אפשרות
לכבות ת'שריפה
יש לך מזל שאת בלונדינית, יש לך מזל שאת יפה
כשאת מתלהבת הכל מוכרח, לסחרר מהומה יחד איתך, קדחת, קלחת ורעם תותח, להפוך עולמות לזנק בתנופה
יש לך מזל שאת בלונדינית, יש לך מזל שאת יפה
כשאת נלחמת מיד מופעלים, כלי התחמושת הכי כבדים, ראשי נפץ, גז דמע, ונשק גרעיני, פצצות שהולכות להפיץ מגיפה
כשאין בך חיים הניצוץ נעלם, בוהה במסך חסרת כל עניין, ישנה או זוללת שימות העולם! ומה זה הזבל שאת מסניפה
יש לך מזל שאת בלונדינית, יש לך מזל שאת יפה
כשאת אומללה אין סיבה למסיבות, אין טיפת נחמה נמוגות התקוות, אין מילה להגיד אין למה לחכות, כמו חתול מבוהל את שקטה ושפופה
אך כשאת מתמסרת הלב נזכר, למה בכל זאת איתך אני נשאר, זרועות נכרכות ראש רדום על הכר, אהובה וקרובה
בין דממה לסופה
יש לך מזל שאת בלונדינית, יש לך מזל שאת יפה
