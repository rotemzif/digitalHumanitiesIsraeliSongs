כן כבר הכל קרה, וגם הכל עומד לקרות
ומה שלא היה - נראה שלא יוכל להיות
והמרחק ממך הוא מסוים ולא קיים
תראי - חיבור נצחי, ניתק, נמוג ונעלם
אז כבר הכל היה, אך גם הכל עומד להיות
שנים, לילות, ימים, מילים וזעם ודמעות
הפעם זה מוחלט, בדיוק כמו כל הפעמים
בראש מוטח בקיר - דמעות של זעם, ומילים
את מגלה אותי, כך את אומרת - מחדש
את לא היית איתי וכן היית ולא ממש
עכשיו כל יום נוסף - ספירה גוברת לאחור
ואין לאן לחזור אך יש תמיד לאן לחזור
והזיתי אותך צוחקת
והזיתי אותך הרה
מתמזגת בי וניתקת
וידך על מצחי
קרה
תראי הכל מובן, ושום דבר אינו מובן
הלכתי כבר מזמן, אבל אני עדיין כאן
מול הבדידות שלך, עוור, עמדתי לבד
כן, זה מפגש רחוק ששוב גווע ושוב נולד
והזיתי אותך צוחקת
והזיתי אותך הרה
מתמזגת בי וניתקת
וידך על מצחי קרה
וידעתי תשוקה מובסת
ולילות תאוה צלולים
וידעתי שניות של חסד
בין דמעות זעם ומילים
