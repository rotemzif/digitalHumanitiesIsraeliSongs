לטלפונים אני לא עונה
העולם הוא מטרד שולי
כי את הערב אני מבלה
עם הבחורה שלי
במדרגות קול טיפוף צעדים	
אור כבה, נקישה עמומה
שואף מלא ריאות את ריחה החמים
ומאבד נשימה
ובכוסות ארוכות הרגליים
שרדונה צרפתי זהוב
ומצטלצלת זכוכית בזכוכית
שיר ילדות עולה באוב
לטלפונים אני לא עונה
העולם הוא מטרד שולי
כי את הערב אני מבלה
עם הבחורה שלי
היא חתול על ספה ישנה
מוכנה להמשך ושתויה
אני על ברכי מחפש בפינה
מוזיקה ראויה
היא מצטרפת בראש מהורהר
אל דואט של בחור וכינור
זה שיר אינדי עצוב
כמעט לא מוכר
עם פתיחה בסולם לה מינור
לטלפונים אני לא עונה
העולם הוא מטרד שולי
כי את הערב אני מבלה
עם הבחורה שלי
ולכל שעות חיינו נוסף
רגע שריפה וקטיפה
חיה דו-ראשית, איש ואשה
זוג פרשים בסופה
אם זה יקרה ואם זה יכבה
עם החשש או בלי
את הערב הזה אני מבלה
עם הבחורה שלי
לטלפונים אני לא עונה
העולם הוא מטרד שולי
כי את הערב אני מבלה
עם הבחורה שלי
