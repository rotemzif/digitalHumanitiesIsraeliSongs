שתי נשמות עוברות בשדירה
אחת במעיל השנייה בשמלה
חיוך, חיבוק, יד מושטת.
שתי נשמות נשענות על הבר
שמלה חדשה, מעיל מבוגר
לוחש לה והיא צוחקת.
וכל זה קרה בלילה לבן
בלי טוב ורע ובלי תחושת זמן
שתי נשמות יצאו בריקוד קטן.
שתי נשמות יוצאות לרחוב
עכשיו יותר קר, עכשיו גם רטוב
מעיל מכסה מעליה.
שתי נשמות בחדר מדרגות
מביטות לשמיים ומחכות
שסופה תכלה ענניה.
וכל זה קרה בלילה לבן...
שתי נשמות בבוקר בוהק
אחת במיטה ואחת כבר הלכה לה
אחת כבר הלכה לה
פתק אדום מונח על הכר
פתק אדום עליו מצוייר
חדר מדרגות וירח
וכל זה קרה בלילה לבן...
