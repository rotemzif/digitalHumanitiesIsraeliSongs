העץ כבר לא יכול לשלוף את החץ מתוך הלב
ואתה לא מוכן להודות שטעית
שאהבת לטעות, שאתה עוד אוהב
את הילד ההוא שהיית
זה הענף שעליו אתה יושב,
זאת הבאר שממנה שתית
עלים לא יכולים לכל שלכת לסרב
והסופה מלבה את הדמיון שהציתה
ובעיניך שעדיין מקוות להרטב
יש גשם של סתווים שכבר ראית
זה הענף שעליו אתה יושב,
זאת הבאר שממנה שתית
אל תשלוף את החץ מתוך הלב
אל תשלוף את החץ מתוך הלב
לאורך הרחוב אשר חוזר ומתפתל
מתגלה שאין דבר שלא עשית
שאהבת לטעות, שאתה עוד אוהב
את הילד ההוא שהיית
זה הענף שעליו אתה יושב,
זאת הבאר שממנה שתית
אל תשלוף את החץ מתוך הלב
אל תשלוף את החץ מתוך הלב
