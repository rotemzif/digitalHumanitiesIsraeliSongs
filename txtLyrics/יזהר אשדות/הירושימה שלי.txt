כל הלילה צרחו העורבים
אזעקות צרודות
והרוח שרקה עצבנית וקרה
לחוף הילטון ירדו אברכים
לתיקון חצות
ברחובות הירושימה שלי
האסון לא קרה
וזונות עקומות מול הגן
משוועות לסוף
במבט מרחיקות ניידות משטרה
ריח מר של אצות
נרקבות בחוף
ברחובות הירושימה שלי
האסון לא קרה
אל תתאבלי כי ענוג הוא הלילה
אין סימן באויר
לבואו של אסון עירוני
ועדיין שקט
ואפשר לא לחשוב על מה הלאה
כן עדיין שקט ברחובות הירושימה שלי
והיום יעלה מכוער
וחורק בלמים
ויחשוף עיר של סיד מתקלף
נטולת הגדרה
בשמים שלה כבר מזמן
מתו מלאכים
אך ברחובות הירושימה שלי
האסון לא קרה
אל תתאבלי כי ענוג הוא הלילה
אין סימן באויר
לבואו של אסון עירוני
ועדיין שקט
ואפשר לא לחשוב על מה הלאה
כן עדיין שקט ברחובות הירושימה שלי
