שתינו את היין
הקזנו את הדם
סמוך לקו המים
איבדנו את הים
גלגלנו את עצמנו
בעשבים שוטים
וכמו בדלים
כיבינו את הכוכבים
כן עשינו את הדרך
והגענו עד הלום
הצטלבות לכל כיוון
ושילוט לשום מקום
מה צועק לנו השכל
ולאן יוביל הלב?
חזרה אל תוך הרחם
אוטוסטרדת הכאב
נדרוך את השלט
נצלוף לעוד תכנית
אפילו לרוצח
חיוך של דוגמנית
ובמיטות חמות נחלום
מצד לצד לצד
איך מתוך אינסוף ברירות
נתקענו עם אחת
כן עשינו את הדרך
והגענו עד הלום
הצטלבות לכל כיוון
ושילוט לשום מקום
מה צועק לנו השכל
ולאן יוביל הלב?
חזרה אל תוך הרחם
אוטוסטרדת הכאב
ולא רחוק היום בו
שוב ניפול ולא נקום
צעקת אדם נבלעת
ברחש היקום
