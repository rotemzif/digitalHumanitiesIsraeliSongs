אתה חי על הקצה אתה מה שנולדת
אתה אחד ועוד אחת ועוד אלף דורות
לא קידמה, לא תרבות, רק יצר קדום
זה קל כמו להרוג פשוט כמו למות
התחושה הכבדה מהבטן למטה
הציפיה הדרוכה לחולשה שממול
לא שלום ולא אוסלו, לא טקס, לא נימוס
זה קל כמו להרוג פשוט כמו למות
לא תשבור את הקוד את הרצף הגנטי
לא תחסוך מבנך את הבלתי נמנע
לא אמריקה ולא מחשבים
רק ילד חדש בעולם של גברים
זוכר במגרש את שוקי השמן
ויוסי ושילה ואני השוער
אתה גמיש כל כך אמרה שילה בלעג
כששוקי בועט ואני הודף
בספסל לידינו היא ישבה
בהבעה שלמדתי אחרי שנים להכיר
המבט הגמור, הגוף הרפוי
ריח הטרף חריף באויר
לא תשבור את הקוד אתה מה שנולדת
אתה אחד ועוד אחת ועוד אלף דורות
לא קידמה לא תרבות רק יצר קדום
זה קל כמו להרוג פשוט כמו למות
קל כמו להרוג פשוט כמו למות
