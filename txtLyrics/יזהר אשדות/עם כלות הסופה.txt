עם כלות הסופה נרד לרחובות ריקים
היום יפתח כמו מצנח על העיר
בעינים טרוטות
בידים פשוטות
בראשים חפויים
נלך דוממים בעקבות זכרון קדום
כשהבל החום נח כבד באויר
אל מעבר לחוף
אל מעבר לסוף
אל מעבר לעיר
אך סביבנו
מבוכי תל אביב גבוהי שמיים
שנינו
לכודים בבועה על קו המים
שנינו
אבודים זה בזו בעיר של זוהר ואבק
נלמד לאהוב את מה שיתחיל מחר
העיר היא מבצר מול האופק הריק
נשאר חבוקים
מכורים מרצון
מסורים בלי ספק
עם כלות הסופה נרד לרחובות העיר
אך סביבנו
מבוכי תל אביב גבוהי שמיים
שנינו
לכודים בבועה על קו המים
שנינו
שזורים זה בזו בעיר של זוהר ואבק
