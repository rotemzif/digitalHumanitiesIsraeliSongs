את היית כל אשר לי אהובה 
כל אשר רעבה לו נפשי 
סלע ירוק בתוך ים אהובה 
מעין שלי מקדשי 
והכל מעוטר בפרחים ובפרי 
וכל הפרחים הם רק לי 
חלום נפלא ולא יקום 
תקוה שגאתה 
ולא הותירה כלום 
וכל ימי כאין ולילותי קודחים 
יסובו אחרייך בכל אשר תלכי 
בנאות פלגי שמים ביין משתה נצחי 
יסובו אחרייך בכל אשר תלכי 
אוי לשברי כי מעמי 
אור החיים נלקח 
לא עוד ינהם הים ההפכפך 
לחולות שעל החוף 
שוב עץ גדוע לא יפרח 
אבדה כנף מעוף 
חלום נפלא ולא יקום...
