מפלי בוגונוויליה
תחת שמש פרועה
התריסים התכולים 
ננעלים מאימת צהרים 
אור בוהק בלבן 
ובזלת שחורה 
אך את רק רוצה 
להגיע למים 
מזכרות צבעוניות 
גיבורים ואלים 
חיקויים של שאנל 
איזה פלא - כאן נולד העולם?
ריח שום ודגים 
העבר נמוג 
אך הזמן נצחי 
מלח ים מלח ים 
אנחנו פרועים 
מוקפים בכחול 
בלי מפות, בלי גבולות
בלי יומיום ובלי עול החיים 
בטוחים על יבשת 
ששקעה אל הים 
זו אטלנטיס ששבה 
מרחבי יוון 
והילד ישן 
גוף שחום, עירום 
השיער סתור 
עפעפיים נעים בחלום נסתר 
איברים פשוטים 
על מיטת המלון
נשימה צרודה 
והלב נכמר
ואנחנו דואים 
מוקפים בכחול 
בלי מפות, בלי גבולות
בלי יומיום ובלי עול החיים 
בטוחים על יבשת 
ששקעה אל הים 
זו אטלנטיס ששבה 
מרחבי יוון
מכאן אליך, מכאן לשם 
שם הבית עדיין קיים.
שאי שלום אדמה רחוקה, 
אהובה ושנואה כל כך 
כי המים מרים 
האויר כבד במזרח 
משקפיים כהים
בגד ים רטוב 
מה שאת בשבילי
הוא קיים ומזמן כבר ידוע 
לחישה עתיקה
מלח ים מלח ים 
אי אבוד בין סלעים
ואבק ברוח 
ואנחנו פרועים 
מוקפים בכחול 
בלי מפות, בלי גבולות 
בלי יומיום ובלי עול החיים 
בטוחים על יבשת 
ששקעה אל הים 
שוב אטלנטיס קיימת 
בין איי יוון
