מה היה לנו בילדותנו? 
בית ילדותי
תשוקותיי האסורות
בואו ונשרוף את כרמיאל
בואו ונשקה אותה במי-ורדים
בית ילדותי 
תשוקותיי האסורות
בואו ונשרוף את כרמיאל
בואו ונחתוך לחבר'ה ת'ורידים
מה היה לנו בילדותנו?
אני רוצה לגור בפנטהאוס 
במגדל בבל
אני רוצה
אני בוכה בגלל לורקה
כשהשכנה שלי גוססת
אני בוכה בגלל המוסיקה
כשעל דלתי דופק אדם שלא פגשתי
ושואל אם ראיתי בימים האחרונים
את אבא
או אימא שלו
זה הזוג המבוגר שגר מולי
אין אצלם תשובה
אולי ראיתי 
אולי
מה היה לנו בילדותנו?
רמבו גיבור
גב' רוזנבלום זונה
מראדונה מסומם
בן ג'ונסון בן-כלבה
מה תעשה? 
כשתהיה בצבא?
מה אעשה? 
כשאהיה באהבה?
תשקיע חודשיים 
ולך תעלה לתורה
שתהיה יהודי טוב
כשתאונן על אחותך
מה היה לנו בילדותנו?  
