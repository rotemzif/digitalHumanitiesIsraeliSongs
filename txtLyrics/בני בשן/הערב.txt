הייתי באלפיים
הייתי בשלשום
ולא היה כאן אקשן
מאז הפצצת-אטום
ראיתי נער 
בחור יפה 
יושב משחק קלפים
אמר לי הערב אני לא שותה
הערב אנחנו שותים
עם כל שקיעה וערב
קצת זז לי החלום
כי לא יצא כאן ספר
מאז מלחמה ושלום
ראיתי גבר 
בחור טולסטוי
יושב ובוחר מילים
אמר לי על חרב אני לא נופל
על חרב אנחנו נופלים
הייתה אישה יפה 
כמו צבע יהלום
שכל רצונותיה
היו לאכול ולנשום
הבאתי לה סנדוויץ'
עם קצת חמצן 
וחשק לאהבים
אמרה לי הערב אני לא שוכבת
הערב אנחנו שוכבים
תזיזי ת'רגליים
תזיזי ת'חרטום
כי לא היה כאן אקשן
מאז שגדליה בצום
ראיתי מלך אדם זקן
יושב מלטף זיפים
אמר לי הערב אני לא בוכה
הערב אנחנו בוכים.
