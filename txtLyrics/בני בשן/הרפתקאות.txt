כשנרצה נטייל אל האור הבהיר
כשנרצה נעזוב בוודאי את העיר
השמיים יסבירו אלינו פנים
ונרד אל השטח מאוד מתמצאים
קסקט על הראש 
מעיל מרוכסן
סיגריות רזרבה 
מצית משומן
ידיים בכיס ומבט מסוכן
מתי כבר נגמור עם אהובותינו בזמן?
הרי 
הצדק אתנו
והדרך שלנו
ונמריץ צעידות
איפה כל ההרפתקאות שהבטיחו לנו?
לעיתים 
מסתכלים אל האור הבהיר
מבטנו סגריר ואפור ויהיר
במרוץ עצבני של אצן משוכות
שוכחים את הדרך 
מתרכזים בקפיצות
איך קורה שפתאום
קם אדם בבוקר
ומחליט שהוא קם
כמו אדם בבוקר
וזורם אל יומו 
כמו הדם בורידים
מתחפר בצעדים
ידידותיים
האמת בוודאי תשנה צורות
כפי שאנו נאהב עד אינספור נערות
אך אחת לא נאהב באמת עד העצם
ואין שום סיבה לנסות לתרץ 
הן
הצדק אתנו 
והדרך שלנו
ונמריץ צעידות
איפה כל ההרפתקאות שהבטיחו לנו?
