גר לו שונרא שחור בשכונה
וכל איש את השונרא שנא
אך השיר לא על זה תסלחו
רק על איך שלא סבלו אותו וכו'...
יש אומרים שידוע
כי חתול שחור מזל ביש הוא מביא
אך עד כה רבותי
המזל הביש הוא דווקא לחתול.
כל היום מגרשים את הנ"ל
מכבישים מדרכות ובכלל
אך השיר לא על זה תסלחו
רק על איך שהם רדפו אותו וכו'...
יש אומרים שידוע...
אם רצה עם שונריתא לשיר
נאלץ להגר מן העיר
אך השיר לא על זה תסלחו
רק על איך הם יללו יחדיו וכו'...
יש אומרים שידוע...
כה אומלל מלפנים ואחור
כי שחור מן השחור הוא שחור
אך השיר הוא על זה - נא לזכור
מה נורא להיוולד חתול שחור.
יש אומרים שידוע...
