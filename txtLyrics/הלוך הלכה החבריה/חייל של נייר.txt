אי בזה בעולם חי לו פעם חייל
יפהפה עד מאוד ואמיץ ומוכשר
כלי משחק לתפארת, רצה הגורל -
שהיה זה חייל של נייר
הוא רצה בעולם להנהיג שינויים
וכל איש, ידידי, לעשות מאושר
אך מעל עריסה התנודד אין-אונים
כי היה רק חייל של נייר
בשמחה הוא היה ממהר אלי קרב
ומקריב בשבילכם את חייו
אך אתם בביטול התייחסתם אליו
כי היה רק חייל של נייר
כי היה רק חייל של נייר
אמונכם לא נתתם בו אף לדקה
וממנו הצפנתם סודות כמו מזר
וכל זאת ידידי רק בשל העובדה
שהיה זה חייל של נייר
אבל פעם אחת התקומם כי ביקש
לחולל סוף כל סוף מעשה מפואר
התקומם ותבע שוב ושוב: אש! תנו אש!
ושכח כי הוא רק מנייר
הוא קפץ אל האש כחייל מאומן
והאש אחזה - ויבער
ובין רגע נמוג בעשן לבנבן
כי היה רק חייל של נייר
כי היה רק חייל של נייר
כי היה רק חייל של נייר...
