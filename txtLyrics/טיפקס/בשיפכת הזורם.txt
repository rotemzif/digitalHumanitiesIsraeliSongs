בשיפכת הזורם
אצלנו בשכונה
גמעו שיחי קלפים
מי בוץ ומדמנה
וגפרורים משומשים
חודרים למתגים של אור
בכל חדר מדרגות
שוכב בקבוק שיכור
אצלנו בשיפכת הזורם
כיסו לנו בתרסיס לבן
סיסמאות המשבחות
את שם השאקל התורן
אצלנו בשיפכת הזורם
עקרו את כל פרחי העיריה
וגם גנבו מוזאיקה
מבניין המועצה
ומבטיחים לנו שיום אחד תבוא מיכל ינאי
ותעשה את העולם הזה שמח בוודאי
יש מסטיקים משומשים
מתחת לדלפק
ועל כל עץ כיבו סיגריה
והספסל נשחק
בשיפכת הזורם
הדשא מת מרוב הכדורגל
ולפעמים מהחלון
זורקים שקית של זבל
אצלנו בשיפכת הזורם
תוך יום מתנפצים הפנסים
וסביב שעון שמתקתק
מתפצחים הגרעינים
אצלנו בשיפכת הזורם
הכביסה תלויה בחוץ קבוע
ואם הרסת קן יונים
הוא יבנה בתוך שבוע
ופעם בשנה באים הצבעים
צובעים כל גוש בטון
בצבעים של ילדים
אחד ורוד השני סגול
כדי שיהיה שמח
וציורים על כל מקלט
עם חיוך לכל אורח
ומבטיחים לנו שיום אחד תבוא מיכל ינאי
ותעשה את העולם הזה שמח בוודאי
בזירמת השופך
אצלנו בשכונה
גמעו שיחי קלפים
מי בוץ ומדמנה
מיד הכל חוזר להיות רגיל
בשיפכת הזורם
עד שיבואו עוד הפעם
ויחליטו לשקם
