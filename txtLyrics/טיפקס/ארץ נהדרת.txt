יש לי ארץ נהדרת 
אקליפטוסים מיוזעים כמו במצעד 
סברסים בחאקי 
כבישים חותכים כבשים מצד לצד 
בצד הדרך חמורים קשורים 
וגמלים צרים על רכבים 
קופסאות נעליים הם בתים 
והשמייים ריקים ומחכים 
הארץ היא מעבר לזגוגית 
כמו ערב שקופיות 
ורק קולו של המזגן 
מנגן לה נמרצות 
יש לי ארץ נהדרת 
רדיו מוסיקה עברית 
אך היא בשבילי כמו סרט 
מחלון המכונית 
יש לי ארץ נהדרת 
זיתים זקנים דפוקים שמפחדים 
סברסים בחאקי 
ותמרים תמירים קשים ומתנשאים 
מגדר תיל מציצות עיניים 
אמבולנס עייף פועה בעצלתיים 
כאן כל הר הוא מינימום טנק 
וכל בניין עכשיו הוא בנק 
הארץ היא מעבר לזגוגית... 
ובין בתי תמחוי למקלטים 
אנדרטה מברזל 
"הי, נדמה לי שראיתי כאן פועל" 
לא זה סתם זקן שמתעמל 
הארץ היא מעבר לזגוגית...
