בואי נסתלק מהמקום הזה
את תשחקי שאת תמימה
נפליג למדבר רטוב של ים כזה
ויחד נעזוב ת'אדמה
לפתע שנינו נתהפך
לתוך קרטון של שוקו קר
אצלך העומק עד המצח
לי עמוק עד הצוואר
נטוס נעוף על עוף צלוי
מעל גורד שחקים ענק
אני אנהם כמו קינג קונג
אשר הוכנס לסיר מרק
אני ואת מפלסטלינה
אני ואת מצויירים
קופצים מעץ לעץ לקקטוס
ונזהרים מהקוצים
אני ואת בתוך מכולת
אנחנו לחם וחלב
בתוך שקית קטנה מניילון
שוכבים ביחד גב אל גב
בואי נסתלק מהכוכב הזה
הוא די קטן ואין מקום
נמצא כוכב ממוזג עם טבעות כזה
שבו לא מוכרחים לנשום
נתפוס קצת צבע מהשמש
ונזדגג בתוך קרחון
ליד ירח מגבינה
כזה שמדבר בטלפון
את לבושה שקית של ניילון
וכך רואים לך ת'ישבן
צמחה לי על הראש אנטנה
ובקצה דובדבן...
אני ואת מעל מדוזה
אני ואת בתוך קומקום
זורקים בצחוק עוגות קצפת
ומתנשקים באור עמום
אני ואת מתוך הבטן
אני ואת על כדורים
רוקדים ביחד על הדשא
ולוחצים על כפתורים
אני ואת וצ'ארלי צ'אפלין
אני ואת בבית חולים
מחובקים בתוך סיגריה
נורא צפופים ובוערים
אני ואת בתוך פלאפל
אני ואת ואחותך...
רצים על הגגות בגשם
ומקווים להסתבך
אני ואת וכל החברה
אני ואת ומיסטר ספוק
רוקדים בסניף של בני עקיבא
עם יצורים צבועים ירוק
אני ואת בארגנטינה
אני רוצה להיות סמג"ד
בסוף הפסח בראש פינה
כשהסוסים חוזרים לבד
אנחנו על מיטה של מים
בניאגרה במלון
אני מבסוט אנחנו שניים
קוראים ביחד בעיתון...
