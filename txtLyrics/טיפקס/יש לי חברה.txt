יש לי חברה
ואני אוהב אותה,
ומשתדל
תמיד להיות איתה,
יוצאים לרחוב,
אני שם אפטר שייב.
היא עושה דפיקות
עם נעלי עקב.
גם בשוק סואן
אני והיא לבד,
מחובקים
ומתחבאים בצד,
לי יש ג'קט מעור,
ולה חולצה רכה,
מרגיש גיבור,
נותן לה נשיקה.
יש לי חברה והיא מהממת
אני אוהב אותה בלב,
וכשהיא הולכת, היא תמיד חוזרת,
אני עליה רק חושב.
כשאני איתה,
אני אחר בכלל,
חולם על מכונית,
ומוצרי חשמל,
כי יש לה אף,
עיניים תואמות,
חיוך אדום,
כמו בפרסומות.
והיא לועסת מסטיק
בריח של מנטול.
ועם רוכסן מפלסטיק
תופסת את הכל.
היא שמה גרביונים
עם רכבות חוצות,
ועגילי מתכת,
סרטים ומחרוזות.
יש לי חברה והיא מהממת...
יש לי חברה,
ואני אוהב אותה.
כשהיא בוכה,
אני שפוט שלה.
מביא קפה,
מגש ועוגיות.
נותן חיוך,
עושה שטויות.
עלי מורחת אודם,
ולי זה לא אכפת.
ויש לשנינו יחד,
בדיוק אותו מבט.
אוהב שהיא כותבת,
באצבעות דקות.
וכשהיא מסתרקת,
עושה תנועות רכות.
יש לי חברה והיא מהממת...
