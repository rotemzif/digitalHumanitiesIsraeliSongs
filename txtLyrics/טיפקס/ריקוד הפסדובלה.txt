הם נפגשו באווירה רשמית
במסיבה במסעדה רוסית
והיא היתה די גבוהה חייכנית וגם לא מכוערת
היא זללה והוא הרים כוסית
ראה שחסרה לה שן קדמית
הזמין אותה לטייל וללכת בערב לסרט
היא לבשה שחור והוא היה לבן
היא קפאה מקור כשהוא הפעיל מזגן
הוא רצה שווארמה והיא אכלה עוגה
לקח אותה הביתה והיא אמרה תודה
הוא מרחף והיא המעשית
חשבה שיש לו בעיה נפשית
גידל דגים באמבט וישב לידם כל הלילה
ניגנה כינור והוא היה טנקיסט
היא שוביניסטית הוא הפמיניסט
כשנכנסו למיטה הוא נתן לה להיות מלמעלה
הוא מזל דגים הייתה עוד בתולה
בבוקר כשהוא קם היא דיברה על חתונה
ההורים שלה עשו עליו מצור
את החתונה הזאת אי אפשר כבר לעצור
הם מתחתנים
או או או. . . .
בירח דבש הפליגו לכרתים
קנתה חתול שטרף לו ת'דגים
הוא התאבל עליהם ונעל את עצמו במקלחת
אחרי שנה פרצו הילדים
הם הופתעו עד כמה הם בוכים
עשו לילות כימים לא נשאר להם זמן להיות יחד
אחרי שבעה ימים עשו ת'ברית מילה
הזמינו ת'הורים ואת כל המשפחה
המוהל חתך הם חילקו את העוגה
הם נזכרו בחתונה כשהם שמעו ת'מנגינה
שמנגנים
או או או. . .
אחרי שלוש עשרה שנים הם עושים ת'בר-מצווה
מזמינים את ההורים ואת כל המשפחה
התזמורת מנגנת את אותה המנגינה
נזכרים בחתונה ונזכרים בברית מילה
והם רוקדים
או או או. . . .
