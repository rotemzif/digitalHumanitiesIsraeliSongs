אתה באת
ממקום רחוק נשכח,
אמך הנעלבת ואביך המקופח
העבירו בך גנים של רצון לנקמה,
עם מוטיב של פטריוטיות טיפשית ומדומה,
די מהר גילית את משחק המונופול
ורצית לנצח ולקחת את הכל,
שם ידעת
אם לכלא נכנסים,
מחכים שני סיבובים ומיד יוצאים.
מאז אתה זורק קוביות ושחקנים
קונה בתים, אנשים, מלונות ומפעלים.
אתה מרמה, ואף פעם לא נתפס
תוציא אותי, פיון טיפש, אשים עליך פס!
אבל אתה תחזיק אותי בתור מפסיד קטן,
ולא תתן לי לצאת מהמשחק בזמן,
העיקר שאתה תישאר לבד למעלה
וכל השחקנים עם התחתונים למטה...
אלוף המונופול
כדי לנצח תעשה הכל
מתי תלמד שהחיים הם קצת יותר מסתם משחק.
אלוף המונופול
בגללך כולנו ניפול
מתי תדע גם להבחין באנשים שמסביבך.
את תשמע, עלוקה, אלוף המונופול
אני כבר לא צריך אותך, אני מספיק גדול!
אתה משחק עם החיים שלנו כמו ילדון קטן,
המונופול כבר בקופסה בתוך מחסן בגן,
תצא מהמשחק הזה שלך המטומטם
ותן לנו לחיות לפי חוקים של בני אדם.
אלוף המונופול...
