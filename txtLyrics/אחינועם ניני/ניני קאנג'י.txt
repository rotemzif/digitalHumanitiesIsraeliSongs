קונצ'טה... כן, קונצ'טה -
זה שמי האמיתי;
אבל עכשיו לפתע
אני ניני קאנג'י
ניני קאנג'י - זמרת
מוכרת לכולם
ששרה אופרטה -
וקברטה גם
הם אומרים: "צרפתייה היא"
ואולי "צועניה היא"
אבל אני עדיין
אחת מהשכונה
לוחשים: "היא ברזילאית"
או אולי היא אלג'יראית
אך נולדתי כאן - בבית
מעבר לפינה
מותק שלי
מה ת'מסתכל?
קח ת'מבט שלך
ולך לעזאזל
כולם אומרים: "זה פלא -
איך יש כאן, בקפה
שלוש בנות כאלה
עם קול כזה יפה?"
לוורה ולסטלה
יש גוף מהשטן;
אך ניני - איך יוצא לה
מבטא נפוליטן?
אומרים: צרפתייה היא...
היתה פה מבקרת
"כוכב" לשעבר
כתבה שלפינוקיו
יש אף יותר קצר;
כתבה: "היא מזייפת
לפני ואחרי"
מאז התור מגיע
מהווזוב עד פומפיי!
לקרוא אנ'לא יודעת
אומרים שהיא מרשעת
אולי היא משכילה
אך נראית כמו קציצה
נולדה לה שם ברומא
ירדה לעם, דרומה
אך לי, במקום דיפלומה
יש מיני וחוצפה
אומרים: "צרפתייה היא"
אומרים: "היא ברזילאית"
"אולי טריפוליטאית?"
"אולי צוענייה?"
אני לא ברזילאית
גם לא טריפוליטנית
השיר - נאפוליטני
ואני... תימניה
מותק שלי
מה ת'מסתכל?
קח ת'מבט שלך
ולך לעזאזל!
