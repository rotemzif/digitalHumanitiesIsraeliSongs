זה היה מקצת בנאלי
על מרפסת קרנבאלי
שפנס שכח עליה להשגיח באורו
נפגשו בהיסח דעת
הוא דובר והיא שומעת
היא פיירטה
הוא פיירו
ואולי היא לא פיירטה
ואולי אולי פשוט
היא בובה, מריונטה
שמושכים אותה על חוט
אם זה כך או אם אחרת
אם אחרת או אם כך
היא ודאי לא מכוערת
"גזדרתך נחמדת גברת"
הוא אומר ונאנח
אבל היא מאוד שותקת
ותשובה בפיה אין
היא מכה השקט
הוא מתחיל להתחנן
בגללך אל ארד אל שחת
מבטייך כמקלחת
כמקלחת הרותחת מעלי ביום תמוז
מן הראש עד קצה הנעל
את תוססת בי כרעל
תני לי תני לי לו לרגע מלבך
חצי אחוז
אז בקול רחוק וזר לו
באוקטבה עליונה
כמשחקת בדון קרלוס
היא אומרת וענה
לו תדע כמה נלאיתי
שאת גורל מריונטי
לו תדע כמה נלאיתי
הן אתה שוטה פיירו
הטיפשות לך מסורת
התסבכת בסחרחורת
ולהיות מסכן צווית עד יכלו
כל הדורות
זה היה מקצת בנאלי
על מרפסת קרנבאלי
שפנס שכח עליה להשגיח באורו
נפגשו בהיסח דעת
הוא דובר והיא שומעת
היא פיירטה
הוא פיירו
