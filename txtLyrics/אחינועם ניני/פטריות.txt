לפעמים אני ריקה מתוכן
כמו חנות ספרים קטנה אחרי שריפה
ויודעת שקשה למצוא לי עוגן
ביממה טרופה
לפעמים אני ריקה מצבע
כמו ציור על מדרכה אחרי גשמים
ויודעת שעכשיו הרגע
להוליד מילים
פטריה גדולה מעל העיר
משטרה חוקרת את הנסיבות
פטריה קטנה, מצאו אותה
צפופה בין שאר הפטריות
לפעמים אני ריקה מדרך
כמו מונית שירות בערב יום כיפור
המקום מוצא אותי אחרת
כשהלב שבור
פטריה גדולה מעל העיר...
לפעמים אני ריקה מזעם
כמו כיכר בזיכרון המתקהה
מחפשת במילים טעם
לכאב הזה...
פטריה גדולה מעל העיר...
פטריה גדולה מעיל העיר
אין אומר מה מחכה בשער
פטריה קטנה, מצאו אותה
רחוקה מהיער
רחוקה מהיער
רחוקה מהיער
