בוא אהובי לסלון הקטן
לרקוד איתי טנגו
בוא אהובי, נשים איזה דיסק
לא חשוב, העיקר שננוע
ננוע
ננוע, נננוע, ננוע
בוא אהובי למטבח הישן
המקרר מזמזם לנו ארבע שנים
מנגינה משלו על גבינה לבנה
הוא לא מקולקל... גם הוא רק תקוע
ננוע
ננוע, ננוע, ננוע...
בוא נארוז וניסע ליפן
לשנה או מספיק לשבוע
טוב, אז אם לא בוא נפתח ת'חלון
שחסם עד היום את הרוח
וננוע
בוא אהובי למיטה הגדולה
נקפל כביסה
נספר אחד לשניה
שטויות על היום, העיתון, החשבון,
החלום והפחד הידוע
ווננוע
ננוע, ננוע, ננוע...
