אני עומדת בלב המדבר
אין לי אפילו כוכב אחד
והרוח אינו מדבר אלי
והחול לא ישמור את עקבות צעדי.
קראתי: ענני - לא ענני.
דפקתי: פתח לי - לא פתח
בחוץ היה ערב לוהט וחיוור
הלכתי לדפוק על שער אחר.
קראתי: ענני - לא ענני
דפקתי: פתח לי - לא פתח
בחוץ היה ערב לוהט ועיוור
הלכתי לדפוק על שער אחר.
לחשתי: ענני - לא ענני
ביקשתי: פתח לי - לא פתח
בבוקר אין טל, עלתה החמה
וכך מצאוני שומרי החומה.
שלושה ימים לא מש זכרו ממני
וברביעי פרסתי את הלחם
וברביעי פתחתי את הצוהר
וברביעי ראיתי את הים.
וברביעי ידעתי שהים יפה מאוד
ומרחבו כחול
ובמשב הרוח המלוח
ריח הים לא טעם דמעותי.
