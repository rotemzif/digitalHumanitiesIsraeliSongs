שנים בתוך עבדות מוכרת
עוד יום ועוד יום
המציאות המשקרת
השכיחה חלום
בנינו בית לא שלנו
מזבח כאב
מקדש לאל שלא ידענו
רחוק מהלב
ארץ חדשה מבין המצרים
אחרי המדבר הים ההרים
התוף מכה הלמות העצב
אבק בפנים
שורות שורות הולכים בקצב
שירת עבדים
וגם החול שמסביננו בסוף הוא נודד 
וכשהרוח בו נכנסת לחופש הוא עד
לו רק תיתן בנו את הכוח
לחתוך את הכבלים
לפרוץ גבולות גם כשלא נוח
בחוץ ובפנים
לו רק נדע מתי לשמוע כמו פעם מזמן
תפילת העבד שבינינו תפילת האדם
