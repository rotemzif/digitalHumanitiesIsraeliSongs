כל האתמולים
אתה לחשת לי מילים
וכנפיים בי הצמחת
עוד לרקוד.
רק אני הן מעולם
לא ידעתי כלל את זאת,
כי למדת לאמר
מילים כוזבות!
כל האתמולים
הן חלמתי רק אותך
וכנפיים בי הצמחת 
עוד לרקוד.
ואני הן מעולם 
לא ידעתי גם את זאת,
כי בלב זולג דמעות
אפשר לרקוד!
בי רשמת סימנים
גם הטבעת עקבות.
שתי רגלי לימדת,
אהבות לרקוד.
כל האתמולים
לי היו לזיכרונות
ועדיין מבקשת
רק אותך!
סחור ארקוד עוד אהבות,
אהבות הכואבות.
רק אמור לי,
הנשוב עוד להיות?!
בי רשמת סימנים...
