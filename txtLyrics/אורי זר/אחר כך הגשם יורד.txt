זה שוב אותו הפרא 
משתולל עיוור 
נוקב בלב חורי תשחורת 
ואין לב אחר 
ואין חדר או מדור 
שאין בו חור 
הפרא בן האכזרי 
מתרוצץ חופשי 
הוא לא יודע למה 
הוא פוגע 
הוא לא יודע כמה 
ובמי מתפרע 
סתמי כל כך סתמי 
אחר כך הגשם יורד 
ועולה ניחוח 
עושה טוב בנשמה 
אחר כך השמש יוצאת 
ונותנת כח 
אך אין לי נחמה 
כן משהו צורח בתוכי 
צווח בי וצועק 
מכה בי ודופק 
על שמים אילמים 
שמים כה חתומים 
איך הפכתם שמים אטומים 
אטומים 
אחר כך הגשם יורד...
