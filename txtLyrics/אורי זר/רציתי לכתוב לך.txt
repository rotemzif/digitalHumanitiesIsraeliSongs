רציתי לכתוב לך משהו הלילה.
דברים שנולדו וצצו לא מזמן.
חיוך שפתאום עולה
בלי סיבה נראית לעין,
ורעד שמרעיד למראה שפתיים.
רציתי לראות
ולשמוע את רעד קולך באזני
בין סדינים לבנים
ידך הטובה נוגעת בגופי.
רציתי לכתוב לך על האהבה
שהתחילה הקיץ.
רציתי לכתוב לך משהו
שיביא את אלוהים לכאן
שכל אנשי הרוח והדת 
ינסו אולי לראות
מה זאת אהבה מטורפת
ומה זו התמימות שאותי עוטפת.
רציתי לראות...
רציתי לכתוב לך משהו הלילה
דברים שנולדו וצצו לא מזמן
מגע עדין של יד
שנוגעת ולא מתחשבת
ומה שאת עושה כשאת אוהבת
רציתי לראות...
