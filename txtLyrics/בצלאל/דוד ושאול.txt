שעת לילה מאוחרת
כולם מזמן הלכו לישון
רק שאול ער, קודר
מרים לדוד טלפון
אולי תקפוץ אלי, יא דוד
נפשי אגם שחור
תביא איתך את הגיטרה
כי באצבעותיך אור
דוד בא מיד רגוע,
מתיישב ומכוון
את המלאכה היטב יודע
עוצם עיניים, מנגן
עשר אצבעות לדוד
קצה כל אצבע - קרן אור
כשהוא פורט על המיתר
הזמן זורם לו לאחור
שאול מבפנים קרוע
קרבות בתוך בטנו
אוהב-שונא, ומקנא
מכור לחברו
דבר מה אפל נופל
השד חוזר להשתולל
סכין נזרקת באוויר
פתאום יש בין השנים קיר
דוד מתחמק משאול
אבל שאול לא מוותר
דוד שוכח וסולח
כששאול מתקשר
בוא שוב לנגן לי דוד
קח אותי לכוכבים
בוא שוב לנגן הלילה
שיר געגועים
בוא שוב לנגן הלילה...
בוא שוב לנגן הלילה
שיר געגועים...
