מזכירה שמופעלת לצידו של ג'וק מת
השעה שלוש ארבעים וחמש
מליוני שרצים מן התיבות שוב יוצאים
יש עליה קבוצתית למזבח
מחושים שעוברים את מפתן הדלת
מנסים לחדור פנימה.
כשיכנסו לדירה ימצאו אותו
על הגב שוכב כמו חיכה למותו
עם נעל הפוכה ותרסיס שמרוקן
מזכירים לכם הציבור מסוכן
התקהלות סביבו זה דבר טבעי
כבר יותר מדי שכיח
לא, לא אזהרה וזו לא תקלה.
פשוט מקרה איום שקרה.
אבלים וחפויים חוזרים למבצר,
עוד אחד פרש אך הרוב עוד נשאר.
הצלצול קוטע את המחשבה
והנה קרב הקורבן הבא
אוי סליחה, אוי סליחה, אוי סליחה,
סליחה חה חה חה חה.
