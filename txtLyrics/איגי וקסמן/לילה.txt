חום שעומד באויר, דיברנו עם אש המדבר
קור שכואב בלילה שבו משתווים לעפר
רועה צאן עם כבשים מהנהן לשלום
סימן שרומז זהו יום אחרון
עכשיו גשם יורד על ביתי ולא על בתי אחרים
וצדי המדרכות מלאים בילדים בודדים
עצים מנידים את הראש, מסכימים
שהלילה שונה מלילות אחרים
ליל ירח חיור
ואור שמשקר
שקרים שאהבתי לשמוע
לילה מבושם מסודות
משקר ומקהה את החושים
בתקווה מחר המשאלות
יפלו הכוכבים
לילה יפה ומכוער
לילה גס ומבוגר
בעוד רגע יקרו כל הדברים
