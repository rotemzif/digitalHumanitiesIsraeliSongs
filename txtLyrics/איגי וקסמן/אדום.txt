מוסיקה של מיליון תקלות מחרידות
ומגפון שנובח ממונית שעצרה
אז רציתי ללכת חזרה לישון
ולא יכולתי לנשום עוד
היה לי חם ונזלתי
היה לי חם ונזלתי
אף פעם לא שטפו פה ספל
וזה פתאום מסביר המון דברים
כמו את הרעש ההיסטרי מבחוץ
המוני טיסות בנתיבים
אולי נפעיל מאוורר כי חם לי
אולי נפעיל מאוורר כי חם לי
מנסה לכוון את כיוון האוויר
שיגיע אלי ויהיה בלעדי
משהו נוגע בי זה לא אתה
והמגפון פתאום התקלקל
נראה לי שאלך לטייל
עד שיהיה אור בחוץ אם בכלל
אז אולי החום יעבור
ויהיה קצת פחות אדום
יהיה אפשרי לנשום
נקווה שהחום יעבור
קראתי עוד ספר הגעתי לסוף
מרגלים שוב פלשו
יש שריפה על החוף
וגם בבית המצב לא שונה
ניסיתי לישון קרה המקרה
הלכתי לפונדק וגמרתי
מנסה לכוון את כיוון האוויר
שיגיע אלי ויהיה בלעדי
משהו נוגע בי זה לא אתה
והמגפון פתאום התקלקל
נראה לי שאלך לטייל...
או אולי אלך לטייל
עד שיהיה אור בחוץ אם בכלל
נקווה שהחום יעבור
