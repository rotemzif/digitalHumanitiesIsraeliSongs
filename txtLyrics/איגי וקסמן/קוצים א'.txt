המלך העירום רוכב שנית בלחץ ההמון.
המלך העירום רוכב שנית בלחץ ההמון.
מבליט את הכתף הימנית
מוציא את הלשון.
כורסה שלי נפתחת לאחור אל מול פני המרקע.
כורסה שלי נפתחת לאחור אל מול פני המרקע.
היה לי יום אפור אם לא שחור
אני מול המרקע.
נותנים ילדה קטנה שקועה בבוץ ואין מה לעשות.
ילדה קטנה שוקעת לי בבוץ ואין מה לעשות.
אני בכורסתי אמשיך לרבוץ
לי אין מה לעשות.
האלה שיורים שם ברחוב - האם זה אמיתי?
האלה שיורים שם ברחוב - האם זה אמיתי?
האם זה קטע חדשות רטוב -
או סרט איכותי?
מטוס נוסק צולל ומתרסק בשיפולי בטני.
מטוס נוסק צולל ומתרסק בשיפולי בטני.
קריין בניירות קצת מתעסק -
מעל פסגת בטני.
וכל האסונות בסוף הולכים למעדן חלב.
כן כל האסונות הרי הולכים למעדן חלב.
מוכי רעב ורעש חיש הופכים
למיץ טבעי עכשיו.
מעל פסגת הבטן הנני שמוט לסת ולשון.
מעל כיפת הבטן הנני שמוט לסת ולשון.
מישהו שם השתדל וכאן אני
שומט עצמי לישון.
בהקיצי נותנים את ההמנון - אולי הייתי קם.
בהקיצי נותנים את ההמנון - בטח איש לא קם.
דגלנו מתבדר בכל סלון -
ואף אחד לא קם.
המלך העירום רוכב שנית - בלחץ ההמון.
המלך העירום רוכב שנית - בלחץ ההמון.
מבליט את הכתף הימנית
מוציא את הלשון.
