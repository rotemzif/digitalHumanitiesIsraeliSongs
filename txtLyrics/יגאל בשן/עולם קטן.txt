ישנן הרבה ארצות שרוצה הייתי לראות.
ישנם הרבה מקומות בהם אני רוצה לחיות;
לראות את רומא, למשל,
לטוס להודו, לנפאל,
להשתולל בקרנבאל של ריו
אבל -
מדי ערב אני בחדרך הישן,
זרועותיך הן כל עולמי הקטן.
ישנם הרבה אנשים שרוצה הייתי לפגוש,
ישנם הרבה ידידים אותם אני רוצה לרכוש -
לפגוש את מאו, למשל,
את ג'קי ואונאסיס גם,
להתעצל במיטתה של יוקו
אבל -
מדי ערב אני בחדרך הישן
זרועותיך הן כל עולמי הקטן.
ישנם הרבה דברים שרוצה הייתי לבכות,
כל כך הרבה דברים שלא היו צריכים לקרות:
לבכות על שנינו, למשל,
על אהבה שהיא כבר ז"ל
על חיוכך פתאום אזל בינינו,
אבל -
מדי ערב אני בחדרך הישן
זרועותיך הן כל עולמי הקטן.
