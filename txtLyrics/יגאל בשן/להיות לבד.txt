את יודעת בדיוק, מתי אני רעב
ותמיד את מבינה, מתי אני עייף
מעולם עוד לא שכחת את יום הולדתי
ותמיד במתנות את מציפה אותי
אך אף פעם לא ידעת
מתי אני פשוט רוצה להיות לבד
מתי אני פשוט רוצה להיות לבד
את יודעת לבשל, יותר טוב מאמי
והבית מסודר, תמיד לטעמי
חולצות מגוהצות, תמיד יש בארון
קשה לי באמת למצוא בך חסרון
אך אף פעם לא ידעת...
לכן, אולי זה לך קצת ישמע מוזר
אם אומר לך, שאני עוזב אותך מחר
תאמרי זה מגוחך, פזיז וגם טיפשי
אבל אני פשוט רוצה להיות חופשי
אך אף פעם לא ידעת...
