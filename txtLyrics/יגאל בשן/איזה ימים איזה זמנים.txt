בשבילים מזמן עולים
החרולים בגבעולים הצהובים מן השמש
בדרכים מזמן פורחים
אלפי פרחים כי אין הולכים שוב בדרכים
את זוכרת איך אחרת נהדרת
נראיתה ארצך בתוך ים של שמש
כשהיינו מטיילים במשעולים עקלקליים בטיולים
איך מתחת גגות של ירח וריצפה של סביונים
שק שינה ותרמיל מתפקע
ישנים את ואני
איזה ימים איזה זמנים
בכרמים יש ביניינים ושיכונים בהמונים
וזו העיר אין קצה לה
בחולות יש מזללות ובשדות מסעדות ורחובות
את זוכרת איך אחרת נראיתה
עירך בין ים ובין סלע
כשהיינו מבקשים ביום שישי מקום אישי לאהבות
איך מתחת גגו של האורן וריצפה של מחטים
בחלקו האוהב של החורש
ישנים את ואני
איזה ימים איזה זמנים.
השירים עודם זוכרים
איך אחרים היו שרים לך שיר אחר
אין דומה לו
הלחנים לא משתנים
והם שבים ומנגנים לך את שירך
את זוכרת איך אחרת נשמעה מנגינתך
אין דומה לה
כשהיינו קושרים את היפים של השירים על צווארך
איך מתחת גגו של הקיץ וריצפה של קילשונים
בחלקם של עפר והשמיים
ישנים את ואני
איזה ימים איזה זמנים.
בשבילים מזמן עולים.....
