בשמלה אדומה וצמה אדמונית
חיוכה כמלאך וכולה חיננית
התאהבתי
ועיניה יפות ובצבע שקד
גם שפתיה ורודות יש לה אף סולד
איך נגנבתי
ביישן מתי תלמד כבר
באהבה יש גם כללים
צריך לומר שלוש מילים
ביישן אוהב אותך
כשעברה לידי והיה עוד אפשר
נאלמו המילים והיה מה לומר
איך נחנקתי
מביטה בעיניי ואני מתבייש
מבטה התמים איך אני מתרגש
שוב הסמקתי
ביישן מתי תלמד כבר...
ולפתע ניגשה התקרבה עד מאוד
לחשה לי מילים לחשה לי סודות
איך הקשבתי
גם אני ביישנית התביישתי לומר
והושיטה לי יד הירח זהר
התאהבתי
ביישן מתי תלמד כבר...
התאהבתי.
