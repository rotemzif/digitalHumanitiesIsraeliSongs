את ואני נולדנו בתש"ח
יפתה מאוד כסותך מאז - הביטי בך
שאי סביב עיניים וראי כולם פה עמך
נקבצו לחוג, באו לך.
היום הזה - לפני כ"ה שנים
נשתל אילן בינות קוצים וברקנים
עכשיו הביטי צמרתו בעננים
ועמו אילנות לרוב מוריקים
ישראל - דרך כל ימי
ארצי - מצאתי בך ציורי חיי
ישראל - דרך עלומי
אלך לי בנתיבך כל ימי,
שירי אשיר לך
אותך לחוג ימינו הטובים
אותך לשיר שירי רחל העצובים
אותך לשמוח ולבכות במסתרים
ולצפות חדשות טובות לבקרים
היו ימים "לא שרתי לך ארצי
ולא פיארתי שמך בעלילות גבורה"
רק אש ידי הבעירה לכלות קוצים,
לך שירה חדשה היום, אשירה.
ישראל - דרך כל ימי...
את ילדותי ושחר נעורי
את נוף חיי עדות לכל אהבותי
מראות נופייך ימלאו ברוב גוון תמונותי
אתקשט בהם כל ימי
ישראל, דרך כל ימי...
