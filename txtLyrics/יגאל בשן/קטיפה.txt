אני זוכר אותה שרקדנו מול ים
היא הושיטה כפפת סאטן
מתוך שמלתה השחורה
לו רק יכולתי שוב להחזיר ת'שעון
לתקתוק הלבבות ההוא
מתחת לסוף המחשוף
הו דיאנה, הו דיאנה שלי.
אני שומע שוב את פול אנקה בדבש
התקליט הישן שרוט
צלקת שעוד לא עברה
לו רק יכולתי שוב להרטיב ת'גרון
המשקה שלפני הסלואו
דחף ת'בושה לארון
הו דיאנה, הו דיאנה שלי.
אני שמרחתי ברילנטין בשיער
סורק עכשיו את מה שנשאר
לא הרבה לא מעט
לא מתוק ולא מר
אני בקטיפה עוד נשאר
