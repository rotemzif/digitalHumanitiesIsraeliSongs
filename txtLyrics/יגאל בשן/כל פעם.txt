פעם הייתי ברזל היום אני מים
פעם הייתי זאב היום אני גדי
פעם הייתי עיוור כשנפלו השמים
פעם הייתי נגדי היום בעדי.
פעם הייתי רחוק היום אני אמצע
פעם הייתי ירוק היום אני עץ
פעם הייתי אחד היום זה כפליים
פעם הייתי תקווה אז איפה הקץ.
וזה קורה לי כל פעם
וזה צובט בי
איך פעם לא הבנתי בכלל
את מה שטוב בי או רע בי
את רצית לעצור והמשכנו לדהור
ונגענו בקצה הגורל כל פעם.
פעם הייתי אויר היום אני רוח
פעם הייתי שביר היום אני קיר
פעם היתה אהבה היום זה פתוח
פעם קראתי לך שיר היום זה נדיר.
וזה קורה לי כל פעם...
הייתי השביל היום אני דרך
הייתי צעיר היום אני שיר
הייתי בקבוק היום אני יין
הייתי איתך ואת עוד עדיין.
וזה קורה לי כל פעם...
