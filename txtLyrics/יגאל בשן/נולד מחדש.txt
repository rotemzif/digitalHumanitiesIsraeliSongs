אינני זוכר מה אמרתי אתמול
כל יום אני מת ונולד
אולי בגלל זה בעברי בעולם
אני כל כך מרגיש לבד
וצריך ללמד אותי שוב לאכול
וצריך לתת לי יד
וצריך להשפיע עלי אהבה
שאלמד לאהוב לבד
כל יום אני נולד מחדש
כל יום אני נולד
כל יום אני ילד, כל יום אני איש
שמתחיל את הכל מחדש
האיש שאהב אותך אתמול
איננו קיים היום
ואם את רוצה אותי שוב מחר
הכיני לי אור וחום
כל יום אני נולד...
אני כל כך צריך את ידך החמה
עוברת עלי לאט
נסי להכיר אותי שוב מחדש
לפני שאני נולד
כל יום אני נולד...
