הבוקר החדש אשר בקע
מצא אותנו מתרגשים בשניים
יחדיו עברנו דרך ארוכה
ולא תמיד מצאנו שביל ביניים
ידענו עליות ומורדות
וסערות חלפו מעל ראשינו
ריחפנו בין דפי האגדות
ופה ושם שכחנו את עצמנו
עכשיו הכל ברור כמו קו רקיע
והאמת כבר לא רועה בשדות זרים
לקח לנו הרבה זמן להגיע
ולא כותבים היום שירים על גיבורים
כבר לא כותבים היום שירים על גיבורים
לא פעם כבר חשבנו שנגמר
אני זוכר ימים של רק בערך
חיפשנו מגדלור בראש ההר
עברנו תחנות רבות בדרך
בתוך מעגלים של אור וצל
עצרנו לפעמים באפס כוח
פתאום הכל נראה לי די בשל
זה כמו לחלום על התיבה של נח.
