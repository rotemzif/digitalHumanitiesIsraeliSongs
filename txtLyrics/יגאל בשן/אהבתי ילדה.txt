אתמול הוא אמר לה - אהבתי ילדה
את פנייך וזהב שערך
אתמול הוא נשק ללחיה הסמוקה
ולחש מה עורג מבטך
מה עורג מבטך, מה נוגה חיוכך
מה רוקם, מה הולם לבבך
היום הוא אמר לה - אהבתי ילדה
את פנייך ופעת צמתך
היום הוא חבק את ראשה בתשוקה
ולחש תני לי בת את ידך
תני לי בת את ידך
תני בשיר את קולך
תני לי חופן של פז מצחוקך
מחר הוא ישוב אל ילדת חלומות
את הכוכב יעלה במרומים
מחר הוא יביא לה את כל עולמו
את ליבו ופניו היפים
את פניו היפים
את זרי הפרחים
את רזי העולם הקמוסים
