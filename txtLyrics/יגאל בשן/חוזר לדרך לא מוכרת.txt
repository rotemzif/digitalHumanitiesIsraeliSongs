תמיד אני חוזר לדרך לא מוכרת
עם חותמת בדרכון הגוף.
אני לא האיש שבא לו לחזור,
עובדה, עוד לא רתמו אותי לאף אוכף.
אני הוא הסוס שדילג לו בעמק
אני הוא הסוס שהכיר את ההר
ומרוב דהרות נשחקה לו הרגל
אבל עוד אמשיך מחר
תמיד אני חוזר לדרך לא מוכרת
בחלון נישאר ניפנוף של יד,
אחת שאת פני קשה לה לזכור,
עובדה, לי מלנדוד עוד לא אבדה כנף.
אני הציפור שעפה אחרת
אני הציפור שקראו לה כחולה
ומרוב מעופים נגמרו השמים
אבל עוד אמשיך מחר
