ארצנו הקטנטונת
ארצנו הקטנטונת
עם סטריאו יפני
וראש אמריקני
דה לנד אוף מילק אנד האני
זאת הארץ שאותה הקימו אבותינו
זאת הארץ שקיבלנו ממשה רבינו
והטיפו ההרים עסיס ואורנז'דה
והושבתי את עמי בהילטון ורמדה
ואנחנו מתיישבים על מוס ועל בווריה
מעשנים לנו בנחת פילטר עם סיגריה
מנגנים ומדברים עם צ'רצ'יל ועם גרי
וקוראים לילדינו שירלי תום ושרי
ארצנו הקטנטונת...
איפה הם הריקודים, הקרקוביאק, ההורה
איפה אסקימו לימון ואיפה מיץ יפאורה
כי היום אם תסתכל ימינה או שמאלה
פה תמצא רק גל חדש וג'ינס צמוד אחורה
העברית העצובה עומדת לה בסתר
כי לכל חנות היום קוראים בוטיק או סנטר
דרגסטור מילק בר וגם פאב נפתח פה מידי חודש
ופיצריות, כמובטח בכל ספרי הקודש
ארצנו הקטנטונת...
זאת הארץ שאותה בנינו וחיזקנו
זאת היא התרבות שמתוכה ינקנו
זה התחיל עם החזון מימי ישעיהו
והמשיך עם ארצ'י באנקר, דאלאס, מיקי מהו.
ארצנו הקטנטונת...
