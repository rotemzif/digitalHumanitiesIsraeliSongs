הערב יורד על גדות התעלה
עוד באויר שריקת פגז או שניים
בבונקר חייל; משקפת בידיו
והוא צופה דומם אל גבול מצריים.
צופה ומהרהר
מה היא עושה עכשיו
כמעט שבוע או יותר
שלא שלחה מכתב.
כתבי אליו, כתבי נערתי
כתבי אלי לגדות התעלה.
כתבי אלי הרבה הרבה דפים.
כתבי, אני צמא לכל מילה
הלילה יורד על גדות התעלה.
מנגד נוצצים אורות מצרים.
בבונקר חייל בן תשע עשרה כמעט.
ומבטו דרוך אלפני המים.
שוב הדממה הזאת
קשה מהפגזה.
והבדידות, כן הבדידות
קשה ומרגיזה.
הבוקר עולה על גדות התעלה
ושוב קרני השמש על המים
ושוב הוא יושב משקפת לידיו
ושוב הרעש מחריש אוזניים
הלילה כבר עבר
הגיעה אספקה
ורק מכתב, מכתב לא בא.
למה היא מחכה?
כתבי אליו, כתבי נערתי
כתבי אלי לגדות התעלה.
כתבי אלי הרבה הרבה דפים.
כתבי, אני צמא לכל מילה.
