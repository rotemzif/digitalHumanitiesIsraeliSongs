למעלה בהר כבר השמש שוקעת
ורוח של ערב פורץ מן החום,
סיירת אגוז את הדרך יודעת,
כי בה היא הלכה גם אתמול,גם שלשום.
כל מי שדרכו כבר עייפה בינתיים,
מיום מפרך ומלילה קודר,
מחר יחייך לו היום שבעתיים,
כי זו תהילת החייל שחוזר.
לסיירת אגוז יש קליפה קצת עבה,
אך לב של זהב והמון אהבה.
בינות מטעי חמנית ותפוח
העין פקוחה והדופק הולם,
אולי במדרון האוויר שוב מתוח,
אבל המושב שממול כבר חולם.
הלילה יחדור הסיור אל העומק,
מחר שוב יצלח את מימי הירדן
ושוב יחזור אל הסוף והגומא
כשבוקר חדש על ההר ינגן.
לסיירת אגוז...
רבים הימים שטובלים רק בתכלת,
אשר טוב היה בם לפצוח בשיר,
אך על דברתינו נזכור גם את אלה
אשר אור היום שוב להם לא יאיר.
למעלה בהר כבר השמש שוקעת
ורוח של ערב פורץ מן החום,
סיירת אגוז את הדרך יודעת,
כי בה היא הלכה גם אתמול, גם שלשום.
לסיירת אגוז...
