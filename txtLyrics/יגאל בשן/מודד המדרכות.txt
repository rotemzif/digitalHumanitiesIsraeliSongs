איני יודע, למה הוא בודד בין ההמון
ולאן ילך בסמטאות גם כשתלכו לישון
הוא לא אומר שלום לאיש
אם תצחקו הוא לא ירגיש
עיניו גדולות אך מבטו במדרכות
גם בבקרים אינו רואה את הזריחות
אין איש יודע את הסוד של מודד המדרכות
האם היתה לו אמא שנשקה לו בלילות
ומה בקש עליו אביו בלחש התפילות
ומי בכה אחרי לכתו
ומי בכלל אוהב אותו
האם יחלום ימים עברו ימי זהב
האם בכלל יזכור את אלה שאהב
אין איש יודע את הסוד של מודד המדרכות
וכשישב האם ימצא ידיד אשר יאמר
עייפת איש, שוב לא תלך
עכשיו הכל נגמר
אני רואה נעות שפתיו
מה הוא אומר לאלוהיו
הוא כבר הלך
צילו אבד בין סמטאות
ועד עולם שם בדרכים ימשיך לנדוד
אין איש יודע את הסוד של מודד המדרכות
