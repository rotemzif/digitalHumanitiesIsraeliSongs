לוקחים הכל קטן
חושבים כחול לבן
רוצים רק לחבק את החיים
ואת לוקחת פנימה
לא שמאלה לא ימינה
מה שהיה בסיקסטיז לך מתאים
ושמת תקליט של שמר
כמו אז בליל הסדר
שירים הם נצח של מאמינים
אולי שם בשיפוע
אני מרגיש תקוע
אנחנו זן חדש ישראלים
רק הזמן ישמור על שנינו
שאלה של זמן
ומכאן זה רק בינינו
בואי ניקח ת'זמן
יושבים לבד בחדר
הג'ינס שלך וסוודר
תראי איך שאנחנו התבגרנו
בודקים את כל הקשר
יום יום לפי הסדר
עברו שנים תראי איך התברגנו
ושמת תקליט של כהן
וריח טוב של אורן
ואת ראשך הנחת על הכרית
על המסך עוד לקט
מתי יהיה פה שקט
בחדשות דיווחו על עוד תקרית
רק הזמן ישמור על שנינו...
היו ימים ששנינו
חיפשנו את עצמנו
היום אנחנו שנינו עסוקים
כל יום מוקדם בבוקר
אף פעם לא בכושר
אנחנו הילדים האבודים
ואלביס שר ברקע
נוגעים פתאום ברגע
שהחיים היו כל כך יפים
איתך אני צומח
איתך אני פורח
והחיים סרטים מצויירים
רק הזמן ישמור על שנינו...
