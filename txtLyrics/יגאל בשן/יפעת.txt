עיר זרה ורוח בפנים
על העיר חופה של עננים
וברחוב הגשם ואני
ויפעת וזה שחי איתה
היא אליו פונה והוא מקשיב
הוא בסתיו והיא עוד באביב
הוא מצא אותה בקיץ באכזיב
ולכל מקום הוא בא איתה
רחוצים פסלי האבן בגנים
אט לאט נושרים עלי הערמונים
ויוצאים במן מחול ארגמני
מה איתך יפעת מה איתך
על דוכן השוק שבעים מיני גבינות
השולחן ערוך בלחם ויינות
והרדיו מצרפת לי מנגינות
מה איתך יפעת מה איתך
עיר זרה ורוח בפנים
על העיר חופה של עננים
וברחוב הגשם ואני
ויפעת רוצה הביתה - הביתה - הביתה.
