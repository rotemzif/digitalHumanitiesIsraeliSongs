הפנסים מאירים ברחובות,
המיתרים מזמרים אהבות,
בשמיים דולקים ניצוצות
עד רבע לפני, רבע לפני,
רבע לפני חצות.
כי ברבע לפני חצות - אני שלך.
ברבע לפני חצות - אני איתך.
ברבע לפני חצות - כל לב נירגש,
כי עוד רבע שעה, רבע שעה,
אגיש לך יום חדש.
אורות דולקים באדום וכחול,
זוגות נושקים, כך נשקו גם אתמול.
איש עובר, זוג עיניו מחייכות
עד רבע לפני, רבע לפני,
רבע לפני חצות.
כי ברבע לפני חצות - אני שלך...
עובר הקיץ וחורף אחריו,
אותם שירים באביב ובסתיו.
מספרים גם אותן הלצות
עד רבע לפני, רבע לפני,
רבע לפני חצות.
כי ברבע לפני חצות - אני שלך...
