השקר שקוף לבן וממזר
בתוך כפית לאור הנר
אמרת עזוב אותי מחר נדבר
אבל מחר זה יום אחר
המחט דוקרת דברים משתנים
ריק בחוץ וריק בפנים
כן אתה אומר לי רק תרופה
הרגש מת ואין בי מחשבה
עיני קריסטל דיבור מגומגם
אני כאילו לא קיים
סיגריה בוערת אבל לא שמת לב
שורף לך ולא כואב
עכשיו אתה נופל עכשיו אתה צולל
שוכב בצד ומתפתל
ואם אתה שומע נסיך מאושר
תגיד לי מי תהיה מחר
כי רק אתמול היית איש גדול
אתה אחי היית כל יכול
ואם תשכח אותי אתה תשכח הכל
נופל וקם בתוך ארמון של חול
אתה בפנים וזה רק חומר זול
ואם תשכח אותי נסיך תשכח הכל
אני מכיר אותך אחי כמו את כף היד שלי
אתה כבר לא מכיר אותי
אין לך אלוהים אתה תמכור את החיים
שלך שלי של אחרים
קשה לעצור קשה להפסיק
זה טוב זה רע וזה לא מספיק
נים לא נים שוכב חסר אונים
הסוף כתוב לך על הפנים
כי רק אתמול...
