גם אני רוצה לצאת, לשתות, לרקוד, לבגוד, לשדוד
גם אני רוצה לדפוק שמחת חיים ברמקולים של אוטו עם כבוד.
גם אני רוצה לחטוף, לאכול, לטרוף, לזלול, להקיא את הכל
לרמוס את כל מי שעומד בדרכי, לעמוד על שלי בלי ליפול.
גם אני רוצה אקדח קטן שפותח דלתות וסוגר עניין
אני רוצה לשלם במזומן מתחת לשולחן לאיזה עבד נאמן פודלמן.
גם אני רוצה לשלוף מהשרוול, לצחוק בביטול ולהגיד בזלזול:
קניתי, מכרתי, פתחתי, סגרתי, כיוונתי, יריתי, פגעתי בול.
גם אני רוצה להיות בן של מי שרימה והונה וקיבל חנינה
בן של אבא יסדר לי חיים קלים בצבא, אבא ישלם ויבטל את התלונה.
גם אני רוצה להשתעמם, להתרגש, להתחתן, להתגרש
להשכיב, להשתמש, לזרוק, להתכחש, לגמור מהר, לרוץ ולספר.
גם אני רוצה שיכתבו עלי בספורט, ברכילות, בחדשות
שיפיצו שמועות, שמות, שקרים, סקנדלים ובושות
גם אני רוצה לכתוב רומן אוטוביוגרפי חינוכי וחושפני
לחפש אותי ולמצוא את עצמי, להגיד אני, זה אני, זה אני.
אני רוצה הכי גדול, הכי מהר, הכי יפה.
אני רוצה הכל הכי טוב, הכי הרבה.
אני רואה את זה מולי, צבעוני, טבעי, על המסך שלי.
אני רוצה להיות שם, אני רוצה להיות שם,
אני רוצה גם, אני רוצה גם...
גם אני רוצה לקנות לי קבוצת כדורגל או כדורסל
אני רוצה על הקיר את מונה ליזה אורגינל.
אני רוצה להיות ידיד בין ידידי המוזיאון
גם אני רוצה סלון עם חלון, במגדל שמשקיף לים התיכון.
גם אני רוצה חבר בכנסת ובמס ההכנסה
גם אני רוצה להריץ ולהקפיץ, להפיל את הבורסה
גם אני רוצה שומר ראש נהג צמוד ולימוזינה גדולה
גם אני רוצה מקום בהנהלה של מפלגה, שתיקח אותי אצלה.
אני רוצה הכי גדול, הכי מהר, הכי יפה.
אני רוצה הכל הכי טוב, הכי הרבה.
אני רואה את זה מולי, צבעוני, טבעי, על המסך שלי.
אני רוצה להיות שם, אני רוצה להיות שם,
אני רוצה גם, אני רוצה גם...
אבל איפה אני,
ואיפה כולם?
איפה אני,
איפה כל העולם?
מה אני יושב כאן סתם,
הכל כללי כמו הים,
אני רוצה גם, אני רוצה גם,
אני רוצה גם, אני רוצה גם...
אני רוצה הכי גדול, הכי מהר, הכי יפה,
אני רוצה את הכל הכי טוב, הכי הרבה.
אני רוצה להיות מוקף עיניים, שפתיים, רגליים וזרועות.
אני רוצה להיות הבן של כל האימהות.
