הִנה סוף הסרט הרגו את הגיבור
אני לא קמתי כמו כולם כשהדליקו את האור 
למה זה קורה איך הורסים לי את הסוף
אני מרגיש כמו בים כשלא רואים את החוף
לא מזמן קְרָבִי חובה התחלתי רק לחיות
הייתה לי קודם חברה עכשיו יש לי אחיות 
ילד בן עשרים הכול נראה כל כך מושלם
התאונה הזאת נפלה עליי כמו סוף העולם
כיסא הגלגלים עומד משקיף על החלון
הלוואי ורק יכולתי למחוק את הזיכרון
אולי אני הוזה רוצה ולא רוצה
כשאני רואה מולי את הסוף של הקצה 
עכשיו אחרי שנים לבד זאת מלחמה כפולה
ביני לבין עצמי ובין פקידים בממשלה 
זורקים אותי מפה לשם ושוב משם לפה
הכושי בסיפור הזה עשה כבר את שלו 
אולי אני הוזה רוצה ולא רוצה
כשאני רואה מולי את הסוף של הקצה  
רוצה לרקוד רוצה לעוף לגעת בכחול
לו רק היית אִתי עכשיו היה לי הכול
שוב זה סוף הסרט הרגו את הגיבור
אני לא קמתי כמו כולם כשהדליקו את האור 
למה זה קורה איך הורסים לי את הסוף
אני מרגיש כמו בים כשלא רואים את החוף
אולי אני הוזה רוצה ולא רוצה
כשאני רואה מולי את הסוף של הקצה
