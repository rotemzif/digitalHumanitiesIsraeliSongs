אם יש עוד חלום שבו נוכל לגעת
לצחוק על הכל לחבק ולבכות.
אם פעם נחלום את עצמנו לדעת
האם נגשים את הכל ונחלום לא פחות.
אולי עוד יבואו ימים שיביאו
קצת שקט לנפש ולגוף רגיעה
ואם זה החופש מעבר לדלת
האם יהיה זה האושר שלי והאושר שלך.
שנינו הולכים בתחילת איזו דרך
ואם זה מתחיל, רק שלא ייגמר.
שנינו יוצאים ועוברים את הגשר
ורוח טובה מרגישה כמו החופש.
חלקת אלוהים קטנטנה משלנו
בית קטן, חתולים וגינה.
את מה שאיבדנו אולי כבר מצאנו
האם זה שנינו ביחד בטוב ושנינו ברע.
שנינו הולכים בתחילת איזו דרך...
