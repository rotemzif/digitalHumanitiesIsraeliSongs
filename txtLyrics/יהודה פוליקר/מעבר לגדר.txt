הגדר שבינך לבין כולם
הגדר בין אדם לאדם
בין החיים פה לבין המתים
בין הנצרות לאסלם
גדר בין יצחק לבין אברהם
גדר לאנשים בתוך עצמם
גדר בין השמאל לימין
גדר בין אהבה למין
וגם כשאתה כבר עובר את הגדר
אפילו גם זה לא אומר
שלא תיתקל שוב באיזו גדר 
ועוד גדר ועוד גדר
גדר את כולנו היא סוגרת
גבוהה ארוכה ודוקרת
מי פה יודע איפה היא נגמרת
ולך תמצא את הפִרצה
גדר בין הסיוט לחלום
גדר בין ירוק לאדום 
גדר בין אתמול מחר והיום
גדר בין חומה למחסום
גדר בין הרוע והתום
גדר בין מלחמה לשלום
גדר את כולנו היא סוגרת 
גבוהה ארוכה ודוקרת
מי פה יודע איפה היא נגמרת
ולך תמצא את הפִרצה
לך תדע מי מסתתר שם
האם זה רוצח או חבר
לך תדע מה מסתתר שם
מה תמצא מעבר לגדר
