הִנה אני ניצול נפשי
יוצא אל החופשי
עמוק מתוך עצמי
ברור ומוחשי
הִנה מתוך צינוק חיי
נולדתי אליי
תאום שאין לו אח  
נפרד לא יישכח
הִנה האור של זמן אחר
עולה ומסנוור
מאיר את דעתי
נושם את נשמתי 
אני נולד שוב זה יום הולדת
אני הנפש בלי מולדת
אני הרוח הנודדת
יתום של אלוהים
הִנה מולי נשקפת לה 
הכיכר העזובה
עוטפת ושלווה   
רק שם אמצא תשובה 
הִנה חיי האחרים
נותרו חסרי אונים
כמו זיכרונות פזורים
עולים בי נים לא נים
הִנה האור של זמן אחר
מאיר לאור הנר
כותב את דעתי
נושם את נשמתי 
אני נולד שוב זה יום הולדת 
אני הנפש בלי מולדת
אני הרוח הנודדת
יתום של אלוהים
