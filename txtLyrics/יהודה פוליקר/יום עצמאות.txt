לא מכיר את הדרך, היא מבינה טוב ממני
מה מניע, מפתיע, מגביה אותי או מפיל
מסמנת למי שהייתי ולמי שעודני
קח הצִדה חזק וחשוף ותתחיל להוביל
מצפה שאגיח מרחובות של שתיקה
ואניח לילד לשמוע סיפור
שאפשר לרפא בו כשנותנים נשיקה
ומותר לגלות גם את מה שאסור
היא קוראת לי, יודקו, יום עצמאות שמח 
תסתכל, כוכבים כבר דוהים והשמש עולה
השלם השבור לעולם איננו שבע
השבור השלם מתבונן עכשיו בהתחלה
לא פותר תשבצים, לא עסוק בחידות שכאלה
השאלות ששאלתי רובן נשארו בלי תשובה
ממרחק שנות חושך ואור שעשו אִתי דרך
מתקרבת אליי מאותתת לי אהבה
בקפה בתחנת הדלק אני מזמין וממתין
כשזיקוק יחידי על עוגת הבדידות
מרצד כל הלילה כמו ספק וסכין
ונפרסת גם לי חתיכת עצמאות
היא קוראת לי, יודקו, יום עצמאות שמח
תסתכל, כוכבים כבר דוהים והשמש עולה
השלם השבור לעולם איננו שבע
השבור השלם מתבונן עכשיו בהתחלה
