אתה הולך לך לקראת מה שנפרדתי ממנו
ובדרכים המצטלבות חולפות פנינו, על פנינו.
אם כל פגישה שבעולם היא מטבעה פרידה בכוח,
ודאי תיטיב אתה לזכור, מה שאני איטיב לשכוח.
הנה הוא שיר הניצחון שהתבוסה בו מקופלת,
הנה כאב הפיכחון ממנו השתייה גומלת,
הנה החושך והאור ומי מהיר מבין השניים,
הנה חיוך, אותו אשמור, אחרי שייעלמו פניך.
את החיוך ועוד דבר מה
שאיך קוראים לו, לא ידעתי.
כי הוא הולך לו לאיבוד,
כל פעם שאומרים מצאתי.
חיוך שלך שעל פני, לובש פנים של געגוע
כל שנות האור שלפני, לא ילמדו אותי מדוע.
קורה מקרה צוחק גורל מזל עיוור נודד בלילה
הנה נסגר המעגל שבו נוסיף לנוע הלאה.
הנה הוא שיר הניצחון...
