יש בנגינת קולה
נימת ילדותיות קלה
היא האם המאמצת
גרוטאות וסמרטוטים בעלי חיים
יש במבט עיניה
ציור של משפחה קטנה
היא מראה לי קיר של בית
וילדה עם שני סרטים
שרטוטים פשוטים
פני בובה עיני פנינים
צלקות וסימנים
קעקועים צרובי שנים
קול מארץ הרוח קול קריאת העורב
באוזנה צועק
קול מארץ הרוח בא לאט וקרב
היא הולכת
נטרפת
היא הולכת
ואני שותק
יש בצללית ראשה
תנועה שמסתירה חולשה
לפעמים כשהיא צוחקת
מתפצלים שבילי קמטים
לפרטי פרטים
היא הייתה כל כך יפה
פני מלאך שיער קטיפה
בתוך שמלת כלולות שקופה
קול מארץ הרוח בא לאט וקרב
היא הולכת
נטרפת
היא הולכת
ואני שותק
