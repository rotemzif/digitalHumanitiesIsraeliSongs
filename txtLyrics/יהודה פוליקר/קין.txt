תסתכל על עצמך, 
תגיד לי איך אתה נראה
יש לך במצח אות קין
ואם זה קעקוע או כתם מלידה
תמיד זה ישאר חידה.
אתה הולך בדרכים אבודות
כי אין לך פינה בעולם
בעיניים פקוחות, בפנים חשודות
מתחמק, מתחבא, נעלם.
אז מה שם קרה? 
טעות או כוונה?
במי בעצם האשמה?
חילופים ראשונים,
משחקים אסורים,
קנאה חסרת מעצורים.
קלות הדעת, תאונה?
טירוף של רגע? החלטה?
אולי רעב לחום ואהבה?
על מה היתה המריבה?
קין קין קין קין
עכשיו אתה זקן,
אתה עייף ומכוער
תמיד היית איש מוזר.
בורח כבר שנים מפחד אלוהים
רחוק מאנשים חיים.
ברחוב שבו אתה עובר
אני אף פעם לא עוצר
כי במקום שבו תמיד ראיתי אותך
השארת אדמה חרוכה.
קין קין קין קין
מי זה שגידל אותך?
תגיד לי בנאדם
אף פעם לא תדע מה לקחו ממך
כשבאת לעולם.
קין קין קין קין
