לא, אל תזכירו לי ואל תסבירו לי 
שהאושר מדומה, שביר ומסוכן 
קסם גווע, מתעתע 
לב שהתרסק בו לעולם לא יתוקן 
כי כבר שכחתי מה שהבטחתי 
לא לרוץ כמו ילד בעקבות החלומות 
כי מסתחרר לי ומשתחרר לי 
עונג מתבשר לי ורוקם בי מזימות 
כשזה נפתח ובא כאילו בלי סיבה 
אושר לא זהיר תופס אותי ומטלטל 
או שאשלם על כל פירור חדווה 
או שאתכחש לו ואלך לעזאזל 
כי כבר שכחתי מה שהבטחתי 
לא לרוץ כמו ילד בעקבות החלומות 
כי מתבהר לי ומתפרפר לי 
עונג מגרגר לי שם בתוך העצמות 
כי כבר שכחתי מה שהבטחתי 
לא לרוץ כמו ילד בעקבות החלומות 
כי ממהר לי ומתכדרר לי 
אושר מושרר לי ועושה בי מהומות 
לא, לא מוותר על מה שהרסתי 
רק שאחזיק בו עוד כמה פעימות
