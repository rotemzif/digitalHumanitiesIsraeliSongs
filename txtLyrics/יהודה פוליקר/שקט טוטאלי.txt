ואז נדלק האור ואחריו פיצוץ אדיר 
עפתי לאחור היבטתי אל הקיר 
העולם נתפס על חם אני תפס אותי מבול 
הרחוב שלי נשטף לים והסקרנות הרגה את החתול 
סיפור חיי רץ מול העניים ולא יכולתי לעצור 
חיים שלמים כהרף עין הכל נשאב אל חור שחור 
ואז היה לי רע ואז היה לי טוב 
ואז אני ראיתי כתם אור צהוב 
כוכב קטן ובלי פנים, כדור אבוד בין עננים 
ולא חיכו לי מלאכים ולא עצים ולא פרחים 
גשם חם יורד על אדמה שרופה 
מים צהובים שטפו ואין תרופה 
מי יעצור את הגשם מי יפסיק את הקרינה 
רכבת לא באה, ולאן שטה הספינה 
ואז כבה האור לא ראיתי כלום 
לא יכולתי לזוז ולא רציתי לקום 
הייתי חי אבל הייתי מת 
ושמעתי שקט, שקט באמת 
ולא שמעתי את המים החיים 
לא את הגשם לא רוח אלוהים 
ולא היו שם פיצוצים, לא דובים ולא עצים 
רק שקט שקט טוטאלי 
שקט שקט נורא 
וטוב זה היה לי ורע לי 
טוב זה היה לי ורע 
ואז חיכיתי לתומי לשיירות המקקים 
העולם היה תמיד שייך לחזקים 
מן הסתם הגיע תורם לכסות את העולם 
מה שאנשים בנו אנשים הרסו 
מה שאנשים עשו הג'וקים יכסו 
וחיכיתי לליטוף השמש, לחיוך הירח 
לרוח הנושבת למגע היד האוהבת 
ושמעתי 
שקט שקט טוטאלי 
שקט שקט נורא 
וטוב זה היה לי ורע לי 
טוב זה היה לי ורע 
ואז שמעתי צעקה נשטפתי זיעה וחום 
חיבקתי כרית רכה זה אני או חלמתי חלום 
ואז לחצתי על כפתור והדלקתי את האור 
פתחתי רדיו וטלוויזיה 
ומה שאני רואה זה מה שאני שומע 
יש ראשי נפץ מכוונים לכפתורים שממתינים 
לנשיאים נאורים, לקנאים קיצוניים שמבטיחים בשם הכסף בשם אלוהים 
אנחנו העולם והחיים יהיו טובים 
יש תרופות לחולים, יש מזון לרעבים 
עבודה למובטלים, הנחות לחיילים 
בתים לפליטים, חיים למתים, הורים ליתומים 
בגדים לעירומים, סרטים מצוירים שירים ושערים 
מלחמה ושלום או חלמתי חלום ניסים ונפלאות או חלום בלהות 
העולם מלא בתי קברות
