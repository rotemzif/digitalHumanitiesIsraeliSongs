אין אף אחד בבית, הדלת סגורה
דלתות היו תמיד פתוחות וכלום לא קרה
והעולם נראה קטן, תמיד מוגן ולא מובן
תגיד לי מה איבדנו כאן
זרקו עליך אבן, איזה ילד מופרע
הדם על החולצה שלך, נבהלתי נורא
אחרי כמעט שלושים שנה
רואים צלקת קטנטנה,
וים של פחדים בלי תקנה
מה יהיה יהיה, זה אתה שאומר את זה
ולא מתכוון לאף מילה
מה יהיה יהיה, זה אתה שאומר את זה
ואני שפוחד מכל מילה, שלך
כלבים נובחים עלינו, הדלת סגורה
הבית שגדלנו בו, עומד למכירה
ובמקומו יקום בניין גדול,
על כביש רועש בתוך עשן
תגיד לי מה שכחנו כאן
שנים הפכו היסטוריה, אל תביט לאחור
כל מי שכבר איננו כאן, הלך בלי לחזור
ומי שמת עוד חי בך, לרגע לא עוזב אותך
תגיד לי מה יהיה איתך
מה יהיה יהיה...
