בבוקר את עומדת מול אותה מראה
אותה ההשתקפות זה מה שאת רואה
עיניים בודדות ושוב אותה כמיהה
נפגעת מחיצים שאת בעצמך יורה
חושבת על עצמך אין סוף דברים קשים
וכל הזמן משווה אותך לאנשים
נדמה לך שעלייך הם מלחשים
ככה עם עצמך,
בלי טיפה של רחמים
תפסיקי את המלחמה
זאת מלחמה פנימית
שבה את האויב והקורבן
תתחילי להצית בך
אהבה עצמית
עוברים ימים שלמים ואת סגורה לבד
תפסיקי לדמיין שאין לך אף אחד
שברת אדם כל כך יפה ומיוחד
הביטי בעצמך במבט צלול וחד
לו רק היית רואה גם את הטוב שבך
לו רק היית רואה שזה תמיד איתך
יותר מידי שנים שככה זה נמשך
תתחילי להרגיש מה זה לאהוב אותך
ותפסיקי את המלחמה 
זאת מלחמה פנימית
שבה את האויב והקורבן
תתחילי להצית בך
אהבה עצמית
פתאום יפסיק להיות לך קר
האור אט יעלה
ואז תראי לא מאוחר כדי
שהלב ירגיש מלא
ותמשיכי בלי המלחמה
זאת מלחמה פנימית 
שבה את האויב והקורבן
תמשיכי להצית בך
אהבה עצמית
