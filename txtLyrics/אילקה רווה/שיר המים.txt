ככלות ייני תרד עיני פלגי מים, פלגי מים
שבעים המה הגיבורים ויכחידום תשעים שרים
שבתו שירים כי פי שרים מלא מים, מלא מים
ככלות ייני...
לחם לאוכל איך יטעם או איך מאכל אל חיך ינעם
עת בגביעים לפני העם יותן מים, יותן מים
ככלות ייני...
מי ים סוף בן עמרם הוביש ויאורי מצרים הבאיש
אכן פי זה משה האיש יזל מים, יזל מים
ככלות ייני...
הנני רע לצפרדע עמה אזעק ואשווע
כי כמוה פי יודע שיר המים, שיר המים
ככלות ייני...
נזיר יהיה לפני מותו, כבני רכב תהיה דתו
יהיו בניו ובני ביתו שואבי מים, שואבי מים
ככלות ייני...
