אם לא יהיה לי לחם,
למיטה אלך רעב.
אם לא תהיה משכורת,
אשבר מרוב כאב.
למה נותנים משכנתא,
במחירים כול כך גבוהים?
אין לי עתיד ואין שמים
ואין לי כבר חיים.
אם לא יהיה לי כסף,
מה אתן לילדי?
לא שעשוע, לא סוף שבוע,
די נמאס לי, די.
למה עלינו, השרים,
עושים תרגיל?
למה סגרו לי ונעלו לי,
עוד מפעל טקסטיל?
אם לא יהיה לי כסף,
יעלה הדיכאון,
תנו לי לחיות, אדם להיות,
ללכת בגאון.
אם לא יהיה לי לחם,
לא תהיה בלב שמחה,
אין לי חיים 
ואין לי מנוחה.
אם לא יהיה לי שקט
והלב לא יירגע,
יום אחר יום ולילה ליל,
אמות מדאגה.
כל היושבים למעלה,
רק עושקים לי את חיי,
על מצפונכם ועל נשמתכם,
בכיים של אהובי.
