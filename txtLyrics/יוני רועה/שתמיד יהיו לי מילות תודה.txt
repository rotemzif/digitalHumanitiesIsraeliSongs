שתמיד יהיו לי מילות תודה
שתמיד יהיו לי שמיים
שאכוון את ליבי אל הטוב באדם
שאדע להושיט ידיי
שאתחזק, ואתגבר על הרע
שהאור יובילני גם באפילה
שתמיד ידלקו עיניי
שאדע לאהוב, ולהביע חמלה
שאדע לפרוש כנפיי
גם בעת צרה.
ואם רוחי שקטה ושירי מייחל
ואם את משתקפת באגם ליבי
כמו ירח בליל:
מי יעציבני? מי יפילני?
אם רוחי , רוחי שקטה.
שתמיד יהיו לי מילות תודה
וחיוך שיסלק כל צער
שאמצא את דרכי האבודה
גם במעבה היער
ושתמיד תהיה אהבה.
