תמצאי אותי שם
באותה החצר
הפונה אל הים
שעונה על גדר
ברחוב השקט
הצדדי הקטן
שנפשו ממלט
משיני הנדל"ן
לא, לא הרבה השתנה
אותו חדר ישן
אגרטל בפינה
ליד השולחן
אם תבואי עכשיו
כשהערב בשום
ועוד כתם זהב
ברקיע רשום
המכחול השקיעה
של צייר אלוקי
שכיוון לשעה
בואי, בואי תראה
תחת עומס הפרי
מתכופף הענף
מתחתיו תעברי
תעמדי על הסף
ותושיטי ידך
אל אחד עסיסי
ואני אחייך
היכנסי, היכנסי
אז אם תבואי עכשיו...
עוד שומעים את הים
מגלגל בגלים
בחלון נדהם
שנפער בלי מילים
כי מאז שהלכת
בתריסיו הוא חובט
ושואל איפה את
שובי, שובי כעת
אז אם תבואי עכשיו...
