על כותל המזרח אזוב ירוק וטחב
ורוח אלוהים מקדם שמה נחה
האורן קומתו על הר ועמק שהה
ובאגן הים ניגון חליל.
על כותל המזרח שירי רועים מאופק
ובשווקים אי שם רוחש פועם הדופק
וצוף שם וחלאה ונופת וטינופת
ובאגן הים סלט חציל.
ומשהו עמוק בלב אומר לי כך או כך
תרצה או לא תרצה שלך הוא כותל המזרח
ומשהו עמוק בלב אומר לי כך או כך
תרצה או לא תרצה שלך לעד כותל המזרח.
על כותל המזרח מגן דוד לפלא
ועל ערבות בכות תלוי כינור המלך
כוכב ולבנה וצלב על פני הפלך
ובאגן הים הרוח טס.
על כותל המזרח אבק אפור ופיח
השער יסגר מנעול וגם בריח
שם כומר וחזן ומואזין על צריח
ובאגן הים סירת מפרש.
ומשהו עמוק בלב אומר לי כך או כך
תרצה או לא תרצה שלך הוא כותל המזרח
ומשהו עמוק בלב אומר לי כך או כך
תרצה או לא תרצה שלך לעד כותל המזרח.
