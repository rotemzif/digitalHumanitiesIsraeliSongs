אישה אחת אמרה 
שאלה הסמית'ס החדשים 
ואתה הסתכלת עליי
ואני הסתכלתי עליך
שנינו לא ראינו כבר אף אחד
אז אולי תגלגל עוד סיגריה
מהעציץ החדש שהבאת
אולי נשתה עד שנשתכר
ואולי נסמם את עצמנו
מכל מה שסביבנו
אולי ניסע להודו, ללונדון,
או לניו יורק
מה זה משנה עכשיו בכלל
כל המקומות אותו דבר
כשאתה מסתכל עליי
ואני רק עליך
שנינו לא רואים פה כבר שום דבר
ברדיו אמרו שאלה הסמית'ס החדשים 
כל כמה שנים מכריזים על הסמית'ס החדשים
אבל מה עם המקור
מה עם מוריסי הגדול
מה עם האמת 
שלו
ושלי 
ושלך
כשהיינו ילדים
היינו מעריצים
חשבנו שהסמית'ס הם האלוהים
ועכשיו אתה נוגע בי
עכשיו אני כבר לא מרגיש
עכשיו שנינו יודעים שזה הסוף
אז אולי תגלגל עוד סיגריה מהעציץ החדש שהבאת
אולי נשתה עד שנשתכר
ואולי נסמם את עצמנו מכל מה שסביבנו
אולי ניסע להודו, ללונדון,
או לניו יורק
מה זה משנה עכשיו בכלל
כל המקומות אותו דבר
כשאתה מסתכל עליי
ואני רק עליך
שנינו לא רואים פה כבר אף אחד
