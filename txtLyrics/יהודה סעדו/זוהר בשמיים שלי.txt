שנים שהחושך מקשיב בלילותי 
לצלילים שומר לי ניצוצות 
שנים שבבוקר מאיר חלומותי 
המילים בשקט נכתבות
ביום שהרוח תנשוב בכנפיים שלי
והלב יתרומם וייגע במרום
אהיה הכוכב הזוהר בשמיים שלי
והים יגיע היום
שנים שהשיר מתנגן בשפתיים
והקול מהדהד בדממה 
שנים שהשיר מבקש הוא לזרוח להאיר 
את חדרי הנשמה
ביום שהרוח תנשוב...
בעיניים עצומות 
אני מגשים לי חלומות
וכובש לי עולמות
ביום שהרוח תנשוב...
שנים אני שר לי בלילה מול הים
הגלים שומעים אותי בלי סוף
שנים שאספתי אוויר בראותיי
לא אתן לשיר הזה לחלוף
