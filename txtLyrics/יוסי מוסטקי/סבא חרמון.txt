לובן שלגים בוהק על פסגה
וענן צחור נושק לו להר  
עוד תסופר אגדה עתיקה
אודותיך חרמון סבא יקר 
יסופר כיצד נכדיך עטרו השלגים  
בפרחים אדומים פרחים של דם 
איך נשאו מבטים אולי קצת נוגים  
אל פסגה לבנה אלי שלג רם 
באש הקרב באובך עשן
נחושי מבע ברזל ואדם 
אותך הכתירו כנשיא הבשן
מלך הבניאס נסיך הדן 
יסופר כיצד נכדיך...
לוהטים הפרחים באודם שני
בנקיקים וצוקים, בחגווי הסלעים 
נפרוש נא מרבד מנומר צבעוני
לרגליך חרמון הר ההרים 
יסופר כיצד נכדיך...
