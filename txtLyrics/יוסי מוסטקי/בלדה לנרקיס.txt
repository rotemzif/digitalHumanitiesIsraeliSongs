בסבך החורש הכלה בתוך ביצה וטין
הוציא עלעל ועוד עלה נרקיס קטן עדין
שחור היה אגם הטיט גדול עמוק רחב 
והנרקיס על הגדה לבן עם לב זהב.
נרקיס קטן עם לב זהב לבלב על גדות ביצה
נער חמד מאוהב בחוף אותו מצא
קטף אותו הנער אז תלשו עם עלעליו
ושי הביא לנערתו נרקיס עם לב זהב.
נרקיס אז שחה העלמה והוא ידה נטל
ליטף לחיה ושם את הנרקיס באגרטל
אזר הנער אומץ לב ושח "אותך אוהב"
והיא ברכה בלבבה נרקיס עם לב זהב.
