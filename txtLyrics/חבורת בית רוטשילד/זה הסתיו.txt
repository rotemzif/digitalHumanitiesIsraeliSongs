אם תיראני שיכור ולא מיין
ולבבי כמו צייה עלי רחב,
אם תיראני צועד לא בדרך המלך,
הן תדע, זה הסתיו, זה הסתיו...
אם תיראני בוכה דומם כילד
ולא אבוש בדימעותי לאור כוכב,
אם תיראני עוטה מעילי הקרוע
הן תדע, זה הסתיו, זה הסתיו...
אם תיראני לוקט עלים עם ערב,
עלי שלכת ענוגים, עלי זהב,
אם תיראני קורא מכתבים שהיצהיבו,
הן תדע, זה הסתיו, זה הסתיו...
אם תיראני יושב בגן שכוח,
מקום הברוש בודד שומר על סודותיו,
אם תיראני נוגן ניגונים שאהבנו,
הן תדע, זה הסתיו... זה הסתיו...
