שלום עשן רחוק, הידד ירח,
שלום פרחים מתים, שלג רע,
מחר על קרן שמש אני פורח,
על קרן שמש שבורה, שחורה.
ואור זכור לטוב לאט שוקע,
שלום אור טוב שקוע, שלום אביב,
היום אני פחות מכול יודע,
מה אחרון ומה אחרון חביב.
ויש עוד התחלה, בה לא נזכרתי,
שלום זיכרון אבל, הידד שכחה,
מחר בין השמשות אני נגמרתי,
אתמול בין השקיעות אכתוב לך.
שלום לך יקר, שלום גם לך שם.
הידד מזמור אובד, תיפוף נפלא.
אל תאמיני,שאני כבר נח שם.
אל תאמינו שהשמש שם שקעה.
ואור זכור לטוב לאט שוקע,
שלום אור טוב שקוע, שלום אביב,
היום אני פחות מכול יודע,
מה אחרון ומה אחרון חביב.
ויש עוד התחלה, בה לא נזכרתי,
שלום זיכרון אבל, הידד שכחה,
מחר בין השמשות אני נגמרתי,
אתמול בין השקיעות אכתוב לך.
שלום יקר יקר, הידד פוחח.
חן חן אבנים טובות, אבני חורבן.
החל ממחרתיים אני שוכח,
שאני לא שם ושלא הייתי כאן
ואור זכור לטוב לאט שוקע,
שלום אור טוב שקוע, שלום אביב,
היום אני פחות מכול יודע,
מה אחרון ומה אחרון חביב.
ויש עוד התחלה, בה לא נזכרתי,
שלום זיכרון אבל, הידד שכחה,
מחר בין השמשות אני נגמרתי,
אתמול בין השקיעות אכתוב לך.
