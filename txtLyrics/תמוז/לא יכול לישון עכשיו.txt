לא יכול לישון עכשיו
בחוץ הכלב רועד
נובח מול ירח
שעצר בחלוני
סוס ועגלה עוברים
מתנהלים אל בוקר
בין בתים חיוורי קירות
ועצומי תריסים...
גשם עוד מעט ירד
לכבוד החקלאים
אצבעותי דלוקות
לגעת במיתר, לפרוט אקורד
אם בחלומה של מישהי
אני עולה כרגע
זה אולי מפני שהיא
פרחה מזיכרוני.
לא יכול לישון עכשיו
מקשיב לרוח ונגנב
חוזר אל תוך החדר
מתייעץ בשעוני.
אם היא היתה לוחשת לי
לבוא בין שמיכותיה,
בין עיניה, בין שיניה,
בין רגליה, עננים...
גשם עוד מעט ירד...
