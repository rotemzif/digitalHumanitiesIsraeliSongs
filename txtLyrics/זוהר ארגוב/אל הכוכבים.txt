עינינו עוד נישא אל השמיים,
ליבנו שם מזה אלפי שנים
מאז ברא האל עפר ומים,
נושא אדם עיניו אל המרומים.
מגדל בבל כרע נפל-אפיים
אך מגדלי-שילוח כבר עומדים.
עדיין אין מי שיפרוש כנפיים,
אך בחלל ישוטו לווינים.
אל הכוכבים נישא עיניים,
דמיוננו טס לו במהירות-האור.
ספינות-חלל נשלח אל השמיים,
שם השאלות רבות עד אין לספור.
אולי נמצא סימן לאליהו, 
למרכבות-האש שבתנ"ך;
אולי עולם אחר, תרבות אחרת,
את בני-האלוהים והמלאך.
תשובות לשאלות אשר שאלנו,
אולי נמצא אותן שם בחלל
וכשנמשיך לשאול על קיומנו,
נגביה-עוף רחוק-רחוק אל על.
אל הכוכבים...
