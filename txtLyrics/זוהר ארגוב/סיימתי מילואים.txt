ליד החוף אצעד בדד
ולחן לי בלב
בליל חלום אלך לבד
אין רחש מתקרב
ורק המיה רכה של גל
נשמעת בין סלעים
וממרום כוכבי העל
רומזים לי וקורצים
ושוב אביט אל סלע קט
במים השקופים
אלחש קלות וגם ליד
אקח את הצדפים
הן רק אי שם
האור קורא קורא ממרחקים
אני בים ספינה רואה
תפליג אל הימים
לו רק עלמה
היתה לי כאן
הכל היה נעים
אך מה לעשות חלף הזמן
סיימתי מילואים
חבל שכה מהר אלך
אחזור לי אל העיר
החוף רגלי לא ילחך
ויסתיים השיר
