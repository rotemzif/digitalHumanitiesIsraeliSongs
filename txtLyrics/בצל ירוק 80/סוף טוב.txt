שנים רבות סיפרו על שפן קצת מסכן: 
שכח לסגור הדלת – שכח והצטנן. 
את הסיפור שיניתי, והשפן פתאום 
זכר לסגור הדלת – והוא בריא היום. 
סוף כל סוף, יש סוף טוב! 
טוב בסוף – זה סוף טוב! 
אם הסוף הוא סוף טוב 
אז בלב טוב לי, טוב! 
שנים רבות סיפרו על כיפה אדומה, 
ועל זאב שמח שאת סבתא'לה בלע. 
את הסיפור שיניתי וכך אני רוצה: 
זאב מסכן בורח מסבתא מרביצה. 
סוף כל סוף . . . 
ימים רבים סיפרו מעשה שהיה, 
על רעל ותפוח ובת-מלך שלגיה. 
את הסיפור שיניתי: החכימה שלגיה, 
זרקה את התפוח – סידרה ת'מכשפה! 
סוף כל סוף . . . 
בכיתי בלילות: מסכנה לכלוכית! 
סבלה מאם חורגת – מלכת המרשעות! 
את הסיפור שיניתי, סיפרתי מחדש, 
ויש בו אם חורגת עם לב-זהב ממש! 
סוף כל סוף . . .
