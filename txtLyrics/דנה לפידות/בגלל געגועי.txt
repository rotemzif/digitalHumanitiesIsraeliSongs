לא התכוננתי לזה.
זה בא תמיד, בזמן לא מתאים,
סערה של נוסטלגיה פתאומית.
לוקחת נייר ישן,
מתחילה לכתוב על געגועים,
שנשארו סגורים עמוק בפנים.
פותחת חדר הנעול בתוך ליבי,
מאובק, הרהיטים קצת מתקלפים.
אבל הוא שם תמיד, לא הולך לשום מקום.
ואתה, מה נשאר לי ממך
מה נשאר לי ממה שהיה
די, זה כבר לא יחזור,
לעולם לא אפול למלכודת שלך בגלל געגועי,
לא אשכח את כל מה שהיה, די,
זה כבר לא יחזור שוב אלי.
עוד לא התרגלתי לזה,
זה בא תמיד בשלל סימנים,
סערה של נוסטלגיה פתאומית.
לוגמת מיין ישן ושותה את כל הגעגועים,
שנשארו סגורים עמוק בפנים.
פותחת חדר שהיה סגור שנים
ומגלה מכתב ישן בין הדפים.
הוא חיכה שם תמיד, לא הלך לשום מקום.
ואתה, מה נשאר לי ממך...
