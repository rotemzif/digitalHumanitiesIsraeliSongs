מילים כל כך קטנות ואין בי קול
מילים כל כך פשוטות ואין שפה
כשלילה בא למיטה שלי, ירח מתחנף
ברדיו שיר ישן כבר מתחלף
ועכשיו אני הולכת ברחובות
בתל אביב הישנה
זוגות, שמחות והבטחות
ובדירה שלי שממה
בתוך עירי אתה עוד ער
קצת עסוק בלוותר
אולי תבוא ותחבק אותי חזק
חופים שטופים בדידות וים
נדמה שמשהו כבר נחתם
ועוד סיפור של סתיו נרדם
מילים כל כך קטנות אני שרפתי
מעומק הקרבה אני נשרפתי
יד זרה, מעיל אפור וריח מעונן
העיר קשוחה, ביתי רחוק מכאן
