עם אותה מנגינה ומילים במחברת 
שוב את מופתעת ושוב את חוזרת 
לנקודת התחלה שכל כך מוכרת 
ארגז של קרטון על מדף מסדרת 
ארגזים של קרטון כבר שנים את אוספת 
סוגרת אוטמת אורזת נועלת 
ואולי מהכל בכלל את פוחדת, 
לעצמך לא מרשה, להרגיש קצת אחרת. 
הימים ארוכים, הלילות בודדים. 
שתי כריות על מיטה, רק אחת עם שקעים. 
שבועות שחולפים, חודשים נשכחים. 
אם רק תנסי פעם דרך אחרת 
אולי להביט בתמונה קצת כוללת 
זרקי מהיד את זכוכית המגדלת 
צאי וחפשי מחוץ למסגרת 
כך תמצאי מה שאת מחפשת 
עולם בצבעים, רגעים למזכרת 
פתאום תגלי ששוב את חוזרת 
אל גבר אחד שאותו את אוהבת. 
הימים ארוכים,הלילות ארורים. 
שתי כריות על מיטה, רק אחת עם שקעים 
שבועות שחולפים, חודשים נשכחים.
