אורי אומר שזה לא נורא 
הוא יגור בשכירות לא יקנה דירה
בימים ההם בזמן הזה
אורי נזהר לא לשבור כלים
הבוס מנצל וזה לא חיים
בימים ההם בזמן הזה
אורי חושב שזו רק תקופה
ההורים חנוקים לא תבוא עזרה
בימים ההם בזמן הזה
גם העבדים הלכו ארבעים שנה 
לא הפסיקו לחפש
גם אנחנו כאן רצים במעגל מחכים לנס
לאורי אין זמן לעצור לשנייה
לחבר את השברים בתמונה הגדולה
בימים ההם בזמן הזה
אורי חשב שיש מי ששומר
אם יחזיק מעמד אז הכל יסתדר
בימים ההם בזמן הזה
אבל אורי בחור טוב שלא מוותר
הוא נוסע עוד חודש לאופק אחר
בימים ההם בזמן הזה
