אתה ואני הולכים יד ביד
לקונצרט סוף השנה
אצל יולנדה המורה לפסנתר
אמא תפרה חצאית פרחונית
ממש ממש במיוחד
פיר אליז ושופן
על כיסא מרובע
מתיישבים אחד אחד לנגן
כשמגיע תורי, אני שוכחת הכל
והרגליים לא מגיעות לי לרצפה
יש אור קטן במטבח
ורעש על הכביש
יש מי ששומר עלינו
בלי שנרגיש
אתה ואני נוסעים לחופשה
למוריה בכרמל
סבא מצייר אותך
באקריל על בד לבן
ולי אסור לגעת רק להסתכל
בצהריים כשכולם הולכים לישון
אני לוקחת עוגיות מהארון
תרגילים בחשבון
לא פותרת נכון
אתה בהקבצה א' קבוע
אמא מתקשרת לשאול
אם השלמנו מאתמול
ומה מצב הגעגוע
יש אור קטן...
אתה ואני הולכים יד ביד
לסוף המסדרון משמאל
שם על סדין לבן כחול, אמא
אומרת שכואב מדי
היא יודעת הלב עוד חי
ומחייכת חיוך קטן אלי
יש אור קטן...
