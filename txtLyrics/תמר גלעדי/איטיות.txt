אם לא תפורים קרעי המציאות
ויש איים של חוסר ודאות
ואת כל כך חוששת מטעות
אפשר למצוא מוצא באיטיות.
ואם את מהססת ונבוכה
ואם את בתוכך לא בטוחה
ואת לא משתלבת בשיחה
כי את צריכה עוד רבע הוכחה.
לאט לאט עשי הכל לאט
כאילו רק לרגע זה נשבעת
כל פרט דק דק איטי ומדוייק
כולם ישתכנעו אפילו את
מילה שקולה תנועה ועוד תנועה
עכשיו את מרוכזת ורגועה
ויש לך זמן להבעת דיעה
נכון, באיטיות יש הנאה
לאט לאט כמעט בטבעיות
עוד יתברר של מי האחריות
לאט לאט כמו לחש או פיוט
נכון, יש הנאה באיטיות
לאט לאט עשי הכל לאט...
