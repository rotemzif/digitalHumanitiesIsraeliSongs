היא רצה על החוף יחפה
המים מרטיבים לה את קצה המכנסיים
שיער אסוף, בטן חשופה
שולחת לצדדים את הידיים
חול ומלח באוויר חם קר של יום חורפי
איך השתנו לי החיים
אני לוקחת עוד סיגריה (מקופסא של מישהו אחר)
אתה מקבל הרבה ועל הרבה מוותר
היא רצה קליל, חולפת על פני
יש משהו שחסר גם לה אולי
המחשבה הזאת, קצת מאזנת לי את הדברים
איך השתנו לי החיים
הרגשה לא ברורה מתחילה להציק
ארטיק שוקולד נוזל לי על התיק חדש יחסית
ארמונות בחול מתערבבים עם העיתון
(שלא ממש קראתי לא הגעתי אל הרגע הנכון)
רצים אל קו המים הולכים וחוזרים
איך השתנו לי החיים
עוד מעט זמן קיפול
צדפים שבורים נאספים לשקית
פגשתי פה מישהו, שפעם עזר לי להחליט
מושכת עוד דקה לפני תנועה ממשית
בערב על הספה, עם חיוך עייף של מנצחים
איך השתנו לי החיים
