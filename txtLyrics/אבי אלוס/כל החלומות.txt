כל החלומות שלנו הם הסודות שנשאנו
עמוק-עמוק בתוך לבנו, איש לא ידע אותם.
כל החלומות שלנו הם הדברים שרצינו
יותר מכל ולא יכולנו לגלות לאיש את שמם.
כל החלומות שלנו הם ראי של הנשמה
ותמיד עפים למעלה לחפש את התשובה
שעדיין מבקשת הנשמה שלא ידעה.
כל החלומות שלנו הם התקוות שקיווינו
רק למלא משאלותינו להיות ככל אדם.
כל החלומות שלנו הם אשליות שהשלינו
את הבריות ואת עצמנו ואת כל העולם.
כל החלומות שלנו...
כל החלומות שלנו יעופו לרקיע
ועל ענן קטן ישוטו לבקש פתרון.
כל חלום תפילה בודדת המבקשת להגיע
לשערי-שמיים ואולי עד אל עליון.
כל החלומות שלנו...
