לחיות בעולם קפוא 
כמו גיבור של סרט שעדיין זז 
למרות שמישהו לחץ פאוז
הזמן שעובר עליו מותיר אחריו 
חלל ריק 
שנשאר בינו לבין הסרט
והחלל רק הולך וגדל עם כל שניה שעוברת
כל יום מותיר מאחוריו כמויות עצומות של לא כלום
ומאוד מהר הוא ימצא את עצמו 
בסרט אחר לגמרי 
אנשים נשארים זרים
למרות שהוא היה כבר פעם כאן
אבל נראה שזה היה מזמן
הזמן שעובר עליו מותיר אחריו 
חלל ריק 
שנשאר בינו לבין האנשים
הפרצופים רק הולכים והופכים מטושטשים
כל יום מותיר מאחוריו כמויות עצומות של לא כלום
ומאוד מהר הוא ימצא את עצמו 
בסרט אחר לגמרי
