גם כשהכל כבר מרגיש כמו אתמול
ידך תוסיף לכתוב
מדפים מלאים בשטויות ושקרים
מראות במקום תווים
כשהערב יורד לריחו אתה ער
גופך מתחיל לרעוד
כשהרוח תקום
אל יומך העגום
עטך ייפול בזעם
ובלילות מחשבות מנסות
לשטוף את מצפונך
להאיר דרכך עם אותה להבה
ששרפה את נשמתך
כשהבוקר עולה
שוב אתה מגלה
מראה אחת סדוקה
קול עדין מבפנים
מהדהד כבר שנים
ישוב עם השקיעה
וכך תמכור את נשמתך 
תקנה את גורלך היום
רק אל תשכח
לפני החשיכה
תשאל את עצמך 
האם הכל מרגיש שוב כמו אתמול?
