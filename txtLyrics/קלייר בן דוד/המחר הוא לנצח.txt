כל חייך עוברים כמו רכבת שדים
טלפונים אוחזים ,מכתבים עמוקים
אנשים מתרחקים ,דיבורים שוחקים
הימים הרודפים, הלילות נשכחים
הסיפורים לא חדלים
התירוצים לא מאחרים
אנשים מתישים מדברים מדברים 
מדברים מדברים וגם עוד מדברים
המילים נמסות כמו מוות גוועות
ריקנות הן מתוכן כמו מלתעות
מחפשות משמעות
כמו לשחות אל הגאות
אל תשכחי שתמיד מישהו זקוק למישהו
אל תשכחי שתמיד מישהו חייב
משהו למישהו אחר
היום את למטה מחר את למעלה 
היום מתערבב עם מחר 
אל תשכחי זה הכל אשליה
המחר הוא לנצח
כל חייך עוברים כמו רכבת שדים
עליות ירידות מורדות ותלאות
שטה  לך בין תקוות למעט ניצחונות
את טובעת לרגע בתוך המצולות
מתגלגלת כמו אבן
למדרון של חלומות
אנשים מתישים מדברים ...מבטיחים... מדברים... 
אל שמיים ריקים קולותם נמסים 
את צועדת בדרך ללא מחסומים 
אלוהים שם למעלה 
מסמן את השבילים
בין אם תרצי ובין אם לא 
רק בתוך עצמך יש לך מקום לנדוד
ליפול 
לקום 
לקרוס 
לזעוק
לנשום
לחיות  לשיר....
