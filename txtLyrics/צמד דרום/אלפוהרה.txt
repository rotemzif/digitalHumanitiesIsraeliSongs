השמש ברום השמיים עמדה
מבצר אלפוהרה נימוט מול השבר.
אחות יחידה עוד נותרה לו גרנדה,
אך אבוי חוצותיה מדרך הן לדבר.
מול צבא ההספנים חומה לא נותרה,
מיטב לוחמים בוססים בדמם
ורק אלמנצור מצביא אלפוהרה
נמלט בין חצים אל גרנדה דומם.
צבאות ההספנים עולים המבצַרָה
אחרון לוחמים עוד נופל על החרב.
אבוי לך נוצחת בקרבות אלפוהרה,
בך חי גם אחד לא נותר עד הערב.
פלוגת מנצחים שוב חוגגת ושרה
ולפתע דממה על חורבות המבצר
אדם מתקרב אל חומות אלפוהרה
רומז שרוצה להגיד הוא דבר.
שמחה של זלזול על החייל ירדה
ואת השליח קיבלו את החבר
הוא היה אלמנצור שחזר מגרנדה
והביא להם שי על גופו את הדבר.
פלצות אחזה בם הם נסו ההרה
פשטה מגפה והמוות נגזר
נצחון אחרון למצביא אלפוהרה
אל קבר לקח את כובשו האכזר.
