זה הטל שנעור ונשק לעלים 
הוא רחץ את פניהם לקראת יום 
אז יוצאים לקראתו מבינות הצללים 
לבושים במקטורן אדום 
והשמש יוצאת לה אט אט כגבירה 
מחייכת לאור של ניאון 
יום חדש בשדרות, ידידי אין ברירה 
יום חדש ואתה לצידו. 
יום חדש, יום חדש משתולל משמחה 
ואתה, שנעור לקראת יום מחייך 
בוקר חדש. 
נפרדים חלומות בחיוך, אין דבר 
עוד נחזור, עוד נחזור אל כולם 
וזרי ציפורנים נמכרים שוב בכיכר 
מביאים יום חדש לעולם 
יום חדש, יום חדש משתולל משמחה 
ומלטף ברחובות את הכל 
זה היום שאתמול עוד קראנו לו מחר 
ומחר יקרא כבר אתמול. 
יום חדש...
