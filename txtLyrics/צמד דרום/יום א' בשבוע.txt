אל מול חלון פתוח
פורח עץ תפוח,
ענן נישא ברוח
לבן חולף ביעף.
הביטו איך באופק
טובל ענן בסומק,
ואצלי הדופק
דוהר כמטורף.
זה יום א' בשבוע
פורץ בשיר פרוע.
פורץ בשיר, פורץ בשיר פרוע,
כשהשבת יוצאת.
חמאה על פת של לחם,
ילקוט נישא על שכם,
תלמיד חוזר לתלם,
מורה מרביץ תורה.
יומי נימלט בסתר,
בהיר מכל היתר
ועל גלי האתר
פיזמון רודף סיסמה.
זה יום א' בשבוע...
מאוטובוס של אגד
מציץ ראשו של ילד,
רוצה לקרוא כל שלט,
רוצה ולא מספיק.
ועל בקבוק של שוקו
שוב מנתחים כל תיקו,
וממלאים כבר טוטו
של הסיבוב הבא.
זה יום א' בשבוע...
