אתמול
אתמול ירד הגשם עד לשעות הערב
הרחובות היו ריקים מילדים
אתמול היו כל ציפורי הגן לטרף
ובשבילים לא נשמעו עוד צעדים
אתמול
אתמול כשאמרת שלום
ניקוו דמעות חמות בזוויות עינייך
ראינו את עקבות העצב בפנייך
אתמול היתה גם עין השמש אפורה
אתמול
היום
היום עולים אדים חמים משדות הלחם
והגבעות עוד מכוסות בערפילים
היום
היום נושאים הילדים ילקוט על שכם
ותנגנים בעיר שירי החיילים
היום
היום לכל האוהבים
שנפרדו אי שם צופרת הרכבת
על הרציף אנו רואים אותך ניצבת
היום השמש מחייכת ובוכה
היום
מחר
מחר ישוב הבוקר לצייר שמיים
והיונים הלבנות אל ראש הגג
מחר
מחר יוכלו החיילים לחבוק ידיים
וכל ימי החול יהיו ימים של חג
מחר
מחר כשנרד יחדיו אל חוף הים
נודה שרק אותך אהבנו
והאביב הטוב יזרום שוב בלבבינו
אולי מחר תשוב התכלת ללבן
מחר
