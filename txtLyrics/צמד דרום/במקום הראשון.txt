אתמול בפינת הפיזמון החדש
הופיעו בשמונה ורבע:
בובה על חוט ובובה מקש
ובובה עייפה, שמה זהבה.
והעורך של המיצעד
ציווה שנדרג מיד,
ושנחליט על פני גלויה
מי חביבה ומי שנואה.
והן עולות והן יורדות
ולפעמים מידרדרות,
ויש אומרים שזה תלוי
בטיב השיר או במילוי,
או בעיבוד או במילים,
אן סתם בפה, בפה אליו נופלים.
אבל אל תדאגי דניאלה,
כי במיצעד הפרטי בבסיס,
דניאלה,
על כל פנים ועל כל לשון
תמיד תהיי במקום הראשון.
"מישל" רק שבועיים בראש המיצעד
ומי כבר זוכר את "סימונה"?
ורק לפני שנתיים בלבד
עוד כולם זימזמו "דונה, דונה";
והעורך של המיצעד
קובר אותן אחת אחת,
ומפאר בקול מרטיט
את האחות התורנית.
והן עולות והן יורדות...
שלחנו גלויה אל עורך המיצעד,
כתבנו את שמך דניאלה;
את ראשונה אצלנו לעד
או עד סוף השרות, דניאלה.
והעורך של המיצעד
אינו מבין בכלל כיצד,
את אלופת הלהיטים
בלי מנגינה ובלי מילים.
והן עולות והן יורדות...
