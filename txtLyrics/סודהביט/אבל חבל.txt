אם היית רוצה לשאול אותי
יש לי עוד סיכוי איתך
משהו במבט הזה שלי
היה גורם אז למבוכה
אם היית רוצה לבוא אליי
לשמוע אצלי תקליטים
משהו במבט הזה שלי
היה אומר – זה לא מתאים
אני יודע שאת לא רגילה
כשאת לובשת כזאת שמלה
לשמוע מגבר מילת שלילה
אבל – חבל
אם היית רוצה לצאת אתי
לבר חשוך או מסיבה
משהו בחיוך הזה שלי
היה גורם אז למריבה
אם היית רוצה לשכב איתי
בתא סגור של שירותים
משהו בחיוך הזה שלי
היה אומר – זה לא מתאים
אני יודע שאת לא רגילה
כשאת לובשת כזאת שמלה
לשמוע מגבר מילת שלילה
אבל – חבל
אני יודע שזה מתסכל
כשאת לובשת שמלה של שאנל
לקלוט שהגבר לא מסתכל
אבל – חבל
