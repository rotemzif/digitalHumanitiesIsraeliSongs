מחשבות נודדות כדיונות שאהבת
מתנפלות כסופה מתוכי אל עיניך
(עיניך עצומות. כלואות.נרדמת.)
הרבה ניחושים 
אני מנחשת 
כל הימים עליך.
זוכרת: עשב לח מרירות רוחות הלילה
יודעת: זה היה הכוח החזק בכולם
(צמתי הייתה חמה ועבותה בהמשך כל הלילה)
מבטי הסגיל מאהבה שהבינה פתאום עולם.
ועכשיו אני רק מנחשת
כבדה עלי שתיקתך עד מאוד
אני משקיפה אליך השקפה נואשת
רוצה להגיד מילים רבות
השתיקה -  גם אותה רציתי לדבר
אך אני בחלון בלי לנוע
רציתי לספר לך על הראי שאני מציבה
ערב ערב אל ארץ הרוח
לשיר לך שיר 
רציתי לנבא נבואה
לבאר מחשבה רציתי
אך אתה השתיקה בעצמה. 
אינך קם.פניך מוגפות מרוח, מאישה. 
כולך רק ים.רק ים
ועכשיו אני רק מנחשת
כבדה עלי שתיקתך עד מאוד
אני משקיפה אליך השקפה נואשת
רוצה להגיד מילים רבות
