בתוך הבית, סגורה בין קירות 
גיטרה אחת ושתי מחברות 
ציור על הדלת, מכתב שאיש לא יקרא 
יש אור בחלון אצלה בדירה 
אולי היא כמוני בלילה ערה 
תראי שם למעלה כוכב 
קורא לעזרה 
מה נפשי מבקשת 
בקולה רסיסים 
בוא כבר רד עלי גשם 
כמה דמעות תלויות בריסים 
יש פרחים פורחים רק בשממה 
נסגרים כשהשמש עולה 
ונפתחים בחשיכה 
מחייכים רק אל הלבנה 
המאחרת, עלי שומרת מהאור 
פרח לילה פרח שחור 
כן יש בעולם עוד נפש אחת 
כמוני סגורה ותמיד קצת לבד 
אולי היא דומה לי 
לו רק הייתה לידי 
תראי בשמיים עפים עננים 
כמו שנינו בחושך פרחים משונים 
הרי את כמוני 
מבלי שאומר כבר תדעי 
מה נפשי מבקשת 
כשקולי לא נשמע 
בוא כבר רד עלי גשם 
כמה דמעות נשרו ועל מה? 
יש פרחים פורחים רק בשממה
