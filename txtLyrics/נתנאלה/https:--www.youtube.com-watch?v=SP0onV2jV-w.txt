יום שגרה הוא שובר  את הבית
מנפץ את החיים...
מנגינה צורמת מן הברז
כי המים לא זורמים.
עוד שמשה הרצפה צורחת,
וכסא על רגל אחת
מנסה לעמוד בלי נוע,
פן חלון אותו יבלע...הו...
אל תלכי לבדך הלילות,
כי אותך ינסו להונות,
רק עיוורים בחושך רואים,
בערפל באובך,
לא תראי דבר...
גם ביום הם בינינו הולכים,
בחיוך מפתה מנסים,
ונפשך הקטנה מתענה,
זה מה שאימא אמרה 
כשהייתי קטנה.
מימיי לא ידעתי שמחה,
מיטתי מכאב התאנחה...
וכחול הוא צבע עורי,
מה חטאתי אני,
זאת ידעתי על בשרי...
יש המון אהבה בעולם,
יש מספיק ודיי לכולם!
הגורל בפינה לי חיכה,
זה מה שאימא אמרה
  לפני שנמחקה..
