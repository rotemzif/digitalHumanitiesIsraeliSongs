אתה היית הגיבור וגיבור תישאר
בתוך ימים קשים לא רצית לוותר
חייל השלום פשט מדיו
והשאיר מחנה מבולבל אחריו.
שלום שלום ואין שלום
ולכולם מותר לחלום
והחלום נשאר חלום
אתה מלמעלה מביט לעברו.
עכשיו הסבל כאן ועוד הפחד
אנחנו לתמיד נשאר ביחד
מחיר השלום, מחיר תמימות
גלגלי הזמן מתהפכים במהירות.
שלום שלום ואין שלום...
עושה השלום במרומיו
תסתכל עלינו עכשיו
אין ימים, אין לילות, אבל יש שאלות
והן צפות וגדלות ועולות.
שלום שלום ואין שלום...
