בג'ומלאן חי משיח הזקן,
לבד בבית בלי אישה בלי בן.
אגר שם כסף במשך שבעים שנה
בשביל לקנות אישה לחתונה.
כמה דינר אסף?
אללה יודע.
אולי שלושה דינר?
אולי פי מאה.
אולי שלושים דינר?
אולי כפליים.
אולי שלוש מאות?
נשתה לחיים.
טוב למשיח טוב. הז!!!
אללה יביא לו מזל טוב. הז!!!
בג'ומלאן חי משיח הזקן,
בגיל שבעים הלך והתחתן.
אישה תמה קנה הוא בכל כספו,
בנים תלד יישאו כולם את שמו.
כמה בנים יוליד?
שבעה אינשאללה.
אם רק יוליד שישה,
שבח לאללה.
אולי רק חמישה,
כוח כבר אין לו.
אם רק ירצה השם אחד ייתן לו.
טוב למשיח טוב. הז!!!
אללה יביא לו מזל טוב. הז!!!
בג'ומלאן חי משיח הזקן,
ביום בלילה התפלל לבן.
בג´ומלאן אף אחד לא האמין,
איך מזל הרה שבע פעמים.
את מי ילדה ראשון?
את הבת ג'מילה.
ומי נולד שני?
הבת ג'לילה.
ומי הבא בתור?
הבת כמילה.
ומי נולד בסוף?
צילה וגילה.
איש לא ישא את שמו. הז!!!
עד המשיח בוא יבוא. הז!!!
