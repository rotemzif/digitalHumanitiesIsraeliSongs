לקחתי סל ושמתי בו
את כל מה שהייתי מאוד רוצה להיות
ולא נרגעתי ולא עצמתי עין
מתגעגעת לעיוורון.
ולא פחדתי ליפול
רציתי לאבד כיוון
אך מעילו
עוד תלוי ליד הדלת
בשבילי
זה פשוט וזה המון
זה המון.
סגרתי דלת, הבטחתי לא לצאת
כי העולם הזה בתוך רחמי בועט
גם הכאב, יבוא יומו לחלוף
הרי יהיה לכל זה סוף.
כי לא פחדתי ליפול
רציתי לאבד כיוון
אך מעילו
עוד תלוי ליד הדלת
בשבילי
זה פשוט וזה המון
זה המון.
המון עולם בתוך עיניים
המון חיבוק בשתי ידיים
והמון אמת.
כי לא פחדתי לראות
רציתי לאבד כיוון
אך מעילו
תלוי ליד הדלת
בשבילי 
זה פשוט, וזה המון
זה המון.
