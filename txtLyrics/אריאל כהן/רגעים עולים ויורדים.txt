נפשי מסתובבת ביקשה היא אותך
לרעות בשדותיך, להיות איתך
תשאל ברחובות, בשווקים, בשדרה
ואתה נגלה בה מתוך הדממה
שונה היא אחרת אולי מבינה
קרובה היא אליך, אש ברוחה
זוכרת אותך, שומרת אותך
עכשיו זה הזמן לבקש אהבה
רגעים עולים ויורדים
אליך באים
ועכשיו אני קורא, קולי שוב נשמע
לשבור לפזר את אותות השממה
עולים ויורדים גלים מול יונים
שדות, עמקים ועצים ורגעים
כל עוד שעולים בך קולות, נשמעים
נפשי שוב שואלת כל עוד לא תדע
תשובות מעומקיה לשאול אותך
עלו תשוקותיה, מלאו עד גדתה
רחקו לילותיה, כבר לא אבודה
תעיר בכנפיה קסמים רחוקים
תלחש בשפתיה סודות מתוקים
זריחות מחדש עולים בתוכה
עכשיו זה הזמן לקדש אהבה
