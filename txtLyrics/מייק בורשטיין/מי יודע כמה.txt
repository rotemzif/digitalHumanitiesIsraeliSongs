מי יודע כמה תלתלים
יורדים מעל מצחך, גולשים גלים גלים.
ניסיתי כבר לספור אותם אחד אחד,
אך אם אשיר על כל תלתל - הן לא אגמור לעד.
מי יודע כמה
מי יודע כמה
מי יודע איך ולמה?
מי יודע כמה נמשים
 זרועים על קצה אפך - לא שניים, לא שישים.
אפילו אם ארצה על כל אחד לשיר
איני יודע אם יספיקו כל בתי השיר.
מי יודע כמה...
מי יודע כמה מזמורים
כבר שרו לך עד כה - אני ואחרים.
הגידי, כמה כבר במבטך סינוורת
וכמה כמה מדורות שלא כבו הבערת?
מי יודע כמה...
מי יודע כמה לבבות
שברת ללא רחם - אולי כבר רבבות.
אם רק אתחיל לספור - אגיע עד אין סוף
כי כל שברי הלבבות לא ייספרו מרוב.
מי יודע כמה...
