לאן אני שייך בכלל לשם או לכאן
זה בטח כתוב בכוכבים
מי שאל אותי לאיזה בוקר אני קם
ואם המציאות מאירה לי פנים
איש אחד אמר לי שהעולם הוא גלגל
אם תסתובב תגלה שהיית שם קודם (אפילו לפני)
פעם יצאת גדול, ופעם קטן
תסתכל לחיים בעיניים זה לא מסוכן
אבל אני טובע אני שומע
קולות בלילה ומשתגע
אתם מאכילים אותי
אני בולע כל טיפה מרה
חלום שדפק בחלון עושה לי לזכור
ימים שרציתי לשכוח ולילות שהייתי שיכור
עכשיו שהגשם נופל על העיר, צובע באפור
את המילים שרציתי לומר לך וקפאו מהקור
ואיפה האהבה בכל הסיפור הזה אני שולח צעקה
פותח חלון וצונח לעולם הבא
אני טובע אני שומע
קולות בלילה ומשתגע
אתם מאכילים אותי
אני בולע כל טיפה מרה
לאן אני שייך בכלל, לשם או לכאן
זה בטח כתוב בכוכבים
