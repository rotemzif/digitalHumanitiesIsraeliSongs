שב על ידי ואוחז בידיך
הן כה קרות אך ליבי יחמם
ואז גם אראה האור בעיניך
אף כי האור מעמעם
גשם יורד ואין מה ללכת
כאן כה נעים וחמים
כל העצים עומדים בשלכת
גשם יורד ממרומים
של נעלך והרגש כמו בבית
שתה עוד כוסית ונביט בתמונות
בקיץ הבא אצא שוב לשיט
נלך לטייל בשדות
גשם יורד...
מן המקלט שיר זמר בוקע
בוא ניכנע למקצב הסוחף
וכך נחולל בחדר רוגע
מול המטר השוטף
גשם יורד...
כן אמנם השעה מאוחרת
אד יכסה את זגוגית החלון
ובנשיקה אחת למזכרת
אז ניפרד לשלום
גשם יורד...
