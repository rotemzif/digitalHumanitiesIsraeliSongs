בואו בואו עמלים
עת הלמות הפטישים
פה נכבוש את השממה
ביד החרוצים.
יום עמל צורים נסקול
ונתבי עפר נסלול
כאן על פני האדמה, פה:
יוריקו השדות בשל עמל כפיים
לנו מולדת ציפינו לך אלפיים...
חג לנו חג
עם בכורי מגל ושיר
חג חג היום
בתף ובחליל.
חג לנו חג
עת בכורי עמל נוביל
חג חג היום
בזמר ובגיל.
קרח, נפט, כדי חלב
אלעא זאכן על הקוו
חומה מגדל שם בצפון.
מנדט, איזה אסון.
אופרה באלנבי 
בקזינו אין נביא
בקבוקים קורא זגג, פה:
יוריקו השדות...
אנו באנו עד הלום
בואו ונפתח חלון
ונראה מה נשתנה
חלפו שישים שנה.
איך הזמן חלף עבר
ונצעד אל המחר
ונאמר הללויה, פה:
יבשנו פרדסים, בשל נדל"ן פי שניים
לנו הבורסה, נשים בכיס כפליים...
חג לנו חג
אין שיקמה בנוף קדומים
חג חג היום
בכל הקניונים.
חג לנו חג
רואה פרחים באלבומים
חג חג היום
היינו כחולמים, היינו כחולמים.
