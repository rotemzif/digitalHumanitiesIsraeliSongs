הערב בא הבהוב פנס,זוכרת?
על גשר צר נושמים געגועים
מתחת גשר שלוש היית עוברת
היו פסי רכבת אז גשומים.
הרכבות עם בוקר תעצרנה
בבית המכס מול אורחת גמלים
ברקע הכנור עוד ינגנה
חיוך של מלצרית מסביר פנים.
כגל אל חוף ים עוד נפגש
לא לא אתן כל מה שיש
רבי קומות בנוף קדומים
בכל סמטה רק מדחנים,
בתל אביב הישנה
ספסל בודד בקצה שכונה
עלים נושרים עם כל משב
סבא רבא כך סיפר לאב.
עוד ערב בא ושוב אני עם סבא
רואה תמונות ילדות מבית הורים,
מכוניות חונות, אני כבר אבא,
רק פרח בר תמצא באלבומים.
הולך נודד בדרך ללא דרך
כדון קישוט נלחם בנדל"נים
לחלומות ילדות כבר אין כל ערך
אספלט אי דיונות חול ועץ שיקמים?
יבוא עוד יום בו נפגש
הכל עבר זה מה שיש
רבי קומות ,חונים קונים
לא אין לי פנאי, מסביר פנים
לבני הרך על הספסל
אותו מצא ברחוב מיכ"ל
עלים נושרים עם רוח סתיו
אל מול שקיעת פז, יפים ימיו.
