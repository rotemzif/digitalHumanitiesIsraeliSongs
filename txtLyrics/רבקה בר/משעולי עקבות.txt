סמנתי לך ארצי סמני דרך
על אבנים וסלעים (ללא הרף)
בין מטעי הזיתים והכרמים
פנינים בעקבי משעולים.
מעורקי הרי הגולן התלולים
פוערים פיהם תהומות עמוקים
הרדופים ישקו לכינרת
כחל לבן, אדום לתפארת.
גלויי עיניים שורה במטע כקדם
לי מלאך מורה בקדמת גן עדן
שהצית את עיני הבוהות
הבוהות עם זליפת הדמעות.
סמנתי לך ארצי סמני דרך
בשדות מוריקים (ליד הפלך)
בין שמשות בסלעי חלמיש
לא ימוש לא יסוג כל איש.
עוד סימן וסימן האביב הגיע
ברגלי אהבת ארצי אביע
ממול האדמה קורצת
לוגמים נוף מטיבי הלכת.
גלויי עיניים אשיר במטע כקדם
לי ניחוח חציר וצפור גן עדן
שהצית את רגלי החורשות
החורשות משעולי עקבות.
