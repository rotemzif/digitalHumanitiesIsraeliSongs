זהב חוגר מותניה
פנינים בשתי עיניה
מלב הים - מלב הים באה
מצחה לבן תפארת - ואבן חן מזהרת
משערה נוהרת - בנוגה צהריים
לב המלך כפור - תיתן לו שמש
תתן לו אור
המלך הוא רק עלם
והיא כוכב בצלם
ליבו הלך - ליבו הלך - שבי
מצחה לבן תפארת - ואבן חן מזהרת
משערה נוהרת - בנוגה צהריים
לב מלכי נאור - נתנה לו שמש
נתנה לו אור
והמלכה דומעת - הלמות ליבה שומעת
בכתה מרה - בכתה מרה - לילה
בארמונה קודרת - נפשה נקם נודרת
קנאה ליבה חודרת - עיניה פלגי מים
בליבה השחור - אבד השמש - אבד האור
בליבה השחור - אבד השמש - אבד האור.
