עם אגם בשעת ערביים,
הירח קצת ריכל.
והכסיף את פני המים,
עם גליו הוא התגלגל.
האגם בצבע כסף,
נגוהות אל על שלח.
והחזיר ניצוץ ורשף,
לירח הפרחח.
ללל
ללל הו ירח.
ללל
ללל הו פרחח.
את אורך כוון לשליש.
ולרבע. 
ולחצי.
לשלם.
וקצת בקשיש.
שיחקו הם בתופסת,
עד ירח נעלם.
הסתתר מעל מרפסת,
האגם נותר נכלם.
לא עברו דקות חמש ו-
הירח שוב חזר.
ורצה שוב לקשקש אך,
יקשקש הוא רק מחר.
ללל
ללל הו ירח.
ללל
ללל הו פרחח.
את אורך כוון לשליש.
ולרבע.
ולחצי.
לשלם.
וקצת בקשיש.
