שמש
חלום ליל אמש
ובוקר כאן, כמו ניצן, עודו צעיר
דלת
פתוחה לתכלת
ויום קטן, כמו ניצן, נפתח לשיר. 
ריח
חלון פורח
ביד אומן, כמו ניצן, הכול בהיר
רגע
חולף הרגע
אבל הזמן, כמו ניצן, נפתח לשיר. 
תקוות השיר - דרך
תקוות השיר - בית
אתה מתחיל ללכת, כמו אתמול,
אבל מקצה הארץ יונה נושאת הזית
וכבר השיר, כמו תקווה, מתחיל לגדול. 
גשר
נרקם הקשר
בחוט איתן, כמו ניצן, לא להתיר
שקט
ילדה נושקת
חלום ישן, כמו ניצן, נפתח לשיר. 
תקוות השיר...
דרך אחת
אולי רק דרך אחת
הרבה תחנות איתך עוברת
אבל רק בית אחד
לבוא אליו עייף 
בְּסוף הדרך.
