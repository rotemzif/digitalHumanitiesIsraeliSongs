תיק של פלסטיק, תיק של נילון,
הולכים כל התינוקות לגן
עם תפוח, עם בננה, כובע טמבל על ראשם.
ומנגנת הגננת
עוגה עוגה ושפן קטן
ואומרת: כשתגדל, אז תהיה כמו כולם.
תיק של פלסטיק, תיק של נילון,
יושבים הם בגימנסיות
ישעיהו, ירמיהו, יוליוס קיסר, הרמב"ם.
אחר כך  הולכים ביחד
עם הדבורות והחסיות
לקיבוץ, לחוץ לארץ, או לצה"ל כמו כולם.
הם לומדים בירושלים
ועושים את הבחינות בזמן,
תיק של פלסטיק, תיק של נילון,
מקבלים הם לידם,
ועובדים בשעות הקיץ
במשרד על יד שולחן קטן
ושותים הם תה בעשר עם הסנדוויץ' כמו כולם.
מתחתנים מיד אחר כך
עם שבעים דודות וגיס אחד -
תיק של פלסטיק, תיק של נילון -
מתנות לדירתם,
עם הזוג משה וחנקה
הם יוצאים במוצאי-שבת
ויולדים הם את אילנה ואת אודי כמו כולם.
תיק של פלסטיק, תיק של נילון...
