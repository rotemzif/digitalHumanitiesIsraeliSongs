שוש המתרוממת שהיתה מאמינה
שאראה לה את קפריסין מן הגן שבפינה
ציפי כל הארץ שנפלה לכל משכב
שנסעה עד למטולה כל הדרך על הגב.
זרובבלה השחרחורת דינה הרזה
שהיתה פוחדת ובכל זאת מעיזה
איפה בנות החמד ששכחתי כבר את שמן
שהיו אז בשבילי מה שהייתי בשבילן.
רותה השרמוטה שהיתה עושה לי טוב
היא פשקה רגליים לרחוק ולקרוב
אריאלה התוססת מרים הגדולה
שהילד לא הפריע לה להישאר בתולה.
ג'ודי התיירת שהבטיחה לי לשוב
נירה ועמליה ואשתו של... לא חשוב
איפה חוה חיה ניצה גילה וחגית
לאה שעליה מה אומר ומה אגיד.
סימה שהקסימה בסרטי התועבה
שהחליפה סרט וחזרה לה בתשובה
שירה הנוכלת שהיתה זריזת לשון
לא הייתי אחרון ובטח לא ראשון.
שולה החיילת ששנאה את המדים
מן הגוף שלה הם לבדם היו יורדים
איפה בנות החמד שאני כל כך לבד
כותב את שיר הזמר עם קולמוס זקוף ביד.
