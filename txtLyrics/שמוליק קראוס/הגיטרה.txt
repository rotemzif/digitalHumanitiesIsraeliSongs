אמרו שזה הסוף שלו, אמרו שהוא הלך
אמרו שכח הכל, התחיל ללמוד תנ"ך
ראו אותו בכרם, עם דוד הזקן
אבל יותר מכל דבר, אהב הוא לנגן
אמרו שזה הויסקי, עשה אותו אדיש
גמרו עליו בבית, אמרו עליו קדיש
אמרו שלא יצא מזה, חבל על המסכן
אבל יותר מכל דבר, אהב הוא לנגן,
בגיטרה, בגיטרה
יותר מכל דבר, אהב, אהב הוא לנגן,
בגיטרה
אמרו עליו: עושה עשן ומשחק באש
הנשמה בוערת, השכל מתייבש
שרף את הגשרים, עבר את הירדן
אבל יותר מכל דבר, אהב הוא לנגן
אמרו עליו שלא יחזור יותר מן הגלות
גמרו עליו חזק בכל טורי הרכילות
סיפרו שהשתגע, בולע, מעשן
אבל יותר מכל דבר, אהב הוא לנגן,
בגיטרה, בגיטרה
יותר מכל דבר, אהב הוא לנגן,
בגיטרה
ספרו: עזב ת'בית, הזניח משפחה
פגש אשה צוחקת, עזב אותה בוכה
כל הציפורים ברחו לו מן הקן,
אבל יותר מכל דבר, אהב הוא לנגן
עכשיו את רואים אותו, כאן על הבמה
שר לכם ת'שיר הזה, עם כל הנשמה
אז כן היה, או לא היה, או לא היה, או כן
יותר מכל דבר, אהב הוא לנגן,
בגיטרה
יותר מכל דבר, אהב הוא לנגן,
בגיטרה
