לפעמים נשבר הלב
וכמו רעם ביום בהיר
החיים מכים אותך כואב
ואין לך איך להחזיר
מישהו היה בעולם
מישהו איננו עוד
אם נחיה או נמות, בן אדם
העולם לא יעמוד
ויום רודף יום
יום בא והולך לו
מעשה יום ביומו
ורק אתה יודע
שום דבר לא ישוב
שום דבר
שום דבר לא ישוב עוד למקומו
ואין למי לחכות
נשברו כל הכלים
וכל המילים ריקות
וכל המעשים תפלים
והשמש הולך ובא
והרוח בך לא קמה
אם אינך מצפה לתשובה
אז למה תשאל למה?
ויום רודף יום...
יום, יום רודף יום
והזמן עושה את שלו
הוא פשוט חולף, עובר
פעם הוא כמו לאיטו
ופעם כאילו ממהר
ואפשר לשאול שאלות
ואפשר לתת הסברים
אפשר נסתרות לגלות
ואפשר לכתוב שירים
ויום רודף יום...
יום, יום רודף יום
לפעמים נשבר הלב
וכמו רעם ביום בהיר
החיים מכים אותך כואב
ואין לך איך להחזיר
