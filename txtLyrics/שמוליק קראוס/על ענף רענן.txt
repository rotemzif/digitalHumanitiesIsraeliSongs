על ענף רענן ליבלבו נעורי
צחקתי כנגד הרוח
אני הוא העץ מה עמקו שורשי
צמחתי ירוק ובטוח
אביב משוגע אז פרח בעולם
קצר ימים אחריו בא הקיץ
מאובק ולוהט הוא ניתך בפני
עד שורש צמאתי למים.
ושמש יוקדת הצלתי עליו
וככה הוספנו לצמוח
השורש הגזע עלה וענף
ביחד אנחנו כח
כן ביחד אנחנו כח
והקיץ ארוך ועלה וענף
מחזקים זה את זה ערב ערב
וכעת בגבי אני חש רוח סתיו
עייפים בי קנה ופטוטרת
כבר אינני ירוק מאדים ומצהיב
לא תלוש עוד קשור למסורת
ויודע ששוב לא ישוב העתיד
והסתיו קצר מן החורף
שלום ידידי שורש גזע ענף
עוד מעט ואצא קצת לשוח
כי הלילה הזה אני הנידף
אפקיר את עצמי לרוח
כן אפקיר את עצמי לרוח
ולאן שהרוח הולכת אלך
לא שאלתי לאן היא נושבת
מה עלה בשביל עץ ומה עץ לעלה
על זה עוד ראוי לשבת
מה קרה לגזעי זה אתה שם ענף
אי אפשר להיות עוד בטוח
מעלה מטה נסחף ונגרף לי ענף
כעלה נישא ברוח
שלום ידידי שורש גזע ענף..
הביטו איני נאחז עוד בכלום
באויר החופשי אין בי פחד
לצאת לרחף אל מסע הסיום
שם לאן שהרוח לוקחת
שם לאן שהרוח לוקחת
לרוח לרוח לרוח
כן אפקיר את עצמי לרוח
