תיזכר בימים שעוד היית ילד
כל דבר נראה לך אחר
כל מקום וכל כיוון אליו פנית
הדברים נראו כמו שהם
לא ידעת שקיים כאב
ולב יכול להישבר
ועכשיו כשכבר חלפו שנים
הבנת שהכל מפנים
תתבונן על העולם אותו צבעת
בצבעים של מישהו אחר
כל מילה וכל משפט אותם שמעת
הם רק זיכרון ולא יותר
לא ידעת שהכל חולף
שהחיים הם רק מצב
ועכשיו כשכבר חלפו שנים
הבנת שהכל מבפנים
העולם שלך הוא רק שיקוף
של תמימות אבודה
העולם שלך הוא רק מראה
של תודעה עמוקה
ואם תיתן לרוח שבך
לקחת את גופך נשמתך
תתעורר מהחלום אותו רקמת
ערימות של חלומות תועים
בני אדם חולפים כעת למול עינייך
רק שרים שיירים של סיפורים
והיום כשכבר חלפו שנים
יש את הכח להתחיל
ולראות שכל מה שבפנים
מיישיר מבט לתוך הפנים
