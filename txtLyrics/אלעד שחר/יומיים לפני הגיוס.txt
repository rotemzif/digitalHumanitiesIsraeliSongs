יומיים לפני הגיוס והוא ברח מהבית,
אמרו שנסע לאילת או שהוא מסתובב כאן עדיין.
יומיים לפני הגיוס ולא בגלל מלחמה,
חשבו שאולי התאהב ולא ידעו בגלל מה.
שבועיים עברו מאז בחינות הבגרות באנגלית,
שבועיים באמצע הקיץ ושום דבר לא נראה גורלי.
אבל יומיים לפני הגיוס והוא לא התקשר בינתיים,
חשבו שאולי הוא ירד לכנרת ולבד הוא הולך על המים.
הוא הולך על המים...
בחדר שלו חיפשו סימנים אולי השאיר איזה מכתב
ולא מצאו שום דבר שיסביר, לאן והיכן הוא עכשיו.
כבר חודש עבר מאז מסיבת הסיום,
חודש באמצע הקיץ וכאילו כלום.
יומיים לפני הגיוס והיו שכבר קראו לו פחדן,
רמזו שתמיד נראה לא בסדר, קצת אדיש ורגיש וטיפה מעודן.
אבל יומיים לפני הגיוס והוא לא התקשר בינתיים,
חשבו שאולי הוא ירד לכנרת ולבד הוא הולך על המים.
הוא הולך על המים...
