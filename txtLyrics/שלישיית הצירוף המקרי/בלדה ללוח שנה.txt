אהבתי אותה בין תשרי לחשוון
היא היתה חמודה ושונה מכולן
בכל הצבעים ובשחור ובלבן
אהבתי אותה בין תשרי לחשוון
אהבה היא אותי בין כסליו לטבת
מדלגים על שלולית כשהגשם שובת
מחייכים בכל פה כשבפנים קצת צובט
אהבה היא אותי בין כסליו לטבת
כמה שאהבנו בין שבט לאדר
לרדוף בעקבות סוף החורף הקר
בים או בגן החיות המוכר
כמה שאהבנו בין שבט לאדר
היתה היא שלי בין סיוון לתמוז
בקיץ לוהט בקסמיה אחוז
בעלפון כל חושי לא יכולתי לזוז
היתה היא שלי בין סיוון לתמוז
היתה והייתי בין אב לאלול
נשקה על פני וניצבה לה ממול
שלחתי ידי ובינינו קם גבול
היתה והייתי בין אב לאלול
