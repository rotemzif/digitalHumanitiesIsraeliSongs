סגרו את המפעל ואין מה לאכול
אבא מחבק ילדה מחבקת אבא כל יכול
הוא משפיל את המבט שרק נשא אל השמיים
מזל שאת הברז לא סגרו ויש עדיין מים
טיפות טיפות זולגות לתוך כיור עמוס שקרים
מפרות את שאון השקט העולה מחדר ההורים
אחרי הסערה לפני עיקר התחזית
תורגש התקררות קלה בעיר התחתית
בדלת מתדפק אורח
אבא מחייך שוכח
את ליבו כולו פותח
פתאום עכשיו
פתאום עכשיו הכל שמח
סגרו את המפעל ואין מה לאכול
והיא ילדה כל כך קטנה נמכרת שם בזול
משפילה את המבט שרק נשאה אל השמיים
לקחו לה את הכול רואים לה בעיניים
חרדת השקט שוב עולה כל פעם מחדש
טיפות של דם שטופות זיעה זולגות לה על הדש
אותה פינה, אותו כאב ואותה התחזית
תורגש התחממות קלה בתחנה המרכזית
בדלת מתדפק אורח
אבא מחייך שוכח
את ליבו כולו פותח
פתאום עכשיו
פתאום עכשיו
בדלת מתדפק אורח
אבא מחייך שוכח
את ליבו כולו פותח
פתאום עכשיו
פתאום עכשיו הכל שמח
