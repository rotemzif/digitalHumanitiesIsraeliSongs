ממחר אני מפסיק לעשן
ואת עושה דיאטה, ממחר.
אביא פרחים  ואת תהיי בקטע, ממחר.
מאז ומעולם יש ימים מלוחים
אם זה מעבר או מעל
רק אנא, אל תאכלי סרטים
על פי המקורות, המקריות
והמקרים שמכים בך
ואת כבר מלחיצה, כשעשרה לחצות
"אמרת ממחר 
ובכן, מחר מתחיל עוד עשר דקות"
במקום הכינורות התרעמו התותחים
בבקשה את המלח
רק לא על הפצעים
אם כמה יתרונות, בסוף,
יוגשו לקינוחים, זה ירגיע
כי אין לי אוויר, אין לי עבר
אין לי מחיר, אם יהיה לי מחר
אני לא יודע ומה שנשאר 
נשאר.
וזה מתחיל לעצבן
וזה כמו רולטה, מסוכן
להימלט, חבל על הכאב ועל הזמן
כשלא טוב, החיים פתאום נראים ארוכים
תמיד נכון,  יש פלוס ומינוס 
ועכשיו הם מקצרים
צריך לתפוס מרחק  
צריך למצוא מרחבים, להרגיע
כי אין לי אוויר, אין לי עבר
אין לי מחיר, אם יהיה לי מחר
אני לא יודע. עם מה שנשאר
אני שר
אין לי אוויר, אין לי עבר
אין לי מחיר,  אם יהיה לי מחר
אני לא יודע ומשהו נשבר
נשבר
