האהבה שלנו נולדה
על חוף בכינרת
עכשיו הכינרת זרה לי
האדמה היתה לי חמה
התכלת מוארת
עכשיו כל פינה פה קרה לי
אז לקחתי את עצמי
ונסעתי לפריז
לנקות את הראש לשבועיים
אבל כל מה שאני חושבת
זה איך העיר הזאת היתה יושבת
יפה על העיניים
על העיניים שלך
האהבה שלנו משכה
פס של אור מעליה
וצבעה כל דבר שעשינו
האכזבה שלנו הלכה צמוד אחריה
והפכה את כל מה שהיינו
אז לקחתי את עצמי
ונסעתי לפריז...
טיפוסים ברחוב
עם השפה הזאת שלהם
אריות של זהב
חתול מתנמנם
כל גן כל סמטה
הכל פה חסר
את מה שהיית אומר..
