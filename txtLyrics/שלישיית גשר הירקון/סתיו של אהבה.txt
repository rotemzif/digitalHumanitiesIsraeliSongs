כבר הסתיו בא עם אלף שירים בין עליו.
שוב אל סִפּך הָרָטוֹב לך יפרוש מְעִילָיו. 
כמו תמיד, בְּהַדְלִיק לילותיו,
יַחְזיר מתנתו לי הסתיו,
עֵת ליבך יְנַחֵש
לך שִירִי אֲלַחֵש
בַּחֲשַאי:
"בּך הַשַי".
את אומרת שאין עוד שירים לסתווים,
שנגמרו גם לסתיו מנגינות אוהבים
ואני, עם לבי ההולך,
התחמקנו אתמול אל לילך,
אל כרך הבשום
ומצאנו רשום בו אלי:
"בוא אלי".
כבר הסתיו בא לכאן עם שירו החדש.
מול חלונך מחייכים שוב פרחיו מכל דש
ואני בלילות בהירים
אֲפַזֵם לך בְּאֶלֶף שירים
אֶת שֶלָנוּ כתבו
בְּשוּרוֹת שֶרטבוּ
מילותיו
של הסתיו.
כבר הסתיו בא עם אלף שירים בין עליו.
שוב אל ספך הרטוב לך יפרוש מעיליו.
כמו תמיד, בהדליק לילותיו,
יחזיר מתנתו לי הסתיו,
עת ליבך ינחש
לך שירי אלחש
בחשאי:
"בך השי".
