כשאת עוברת בעירי
היזהרי היזהרי
שלא אחטוף אותך פתאום
ואשאך לשום מקום
בשום מקום על חול החוף
לך אספר סיפור בלי סוף
בשום מקום, בשום מקום, בשום מקום
בשום מקום על הר החול
לבנות ארמון אני יכול
עם גג אדום של רעפים
וחלונות ומשקופים
ונשבץ את הצדפים
ועוד המון דברים יפים
בשום מקום, בשום מקום, בשום מקום
בשום מקום יש יער עד
ובו בריכת דגי זהב
לכל אילן ואילנה
גזעו זהב, זהב, זהב, זהב
בשום מקום בשום מקום
אותך אוהב, אוהב אוהב
בשום מקום בשום מקום
בשום מקום ישנו אילן
בענפה גמד לא לן
וצמרתו גואה כל כך
שאין דוגמא לה ואין אח
מלבד אהבתי אותך
מלבד אהבתי אותך בשום מקום.
אל שום מקום הגל לוחך
סחף גרף אל תוך הים
את ארמוני את חיוכך
לקח איתו לקח ושב
ואין מקום שמו שום מקום
זה סתם סיפור, סיפור של סתם
בשום מקום, בשום מקום, בשום מקום.
