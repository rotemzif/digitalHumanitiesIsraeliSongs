בואי ילדה, נטייל מול זריחה
בואי ילדה ונציץ בפריחה
תני את ידך, לא כך סתם בלי חיבה
בואי חייכי כמו תמיד בלי סיבה.
בואי ילדה, אל סופי הדרכים
בואי ילדה ונצלול בפרחים
שמש גדולה מחייכת מעל
בואי ילדה ונרווה מן הטל.
אם נפל מרקיע כוכב
נבקש על כל מה שנאהב
על אורו של היום ושחורו של הליל
על שלכת ורוח סתווית
שבחוץ תיילל.
בואי ילדה, לשקיעה פה נקשיב
בואי ילדה, נם הכל מסביב
צבע שני כבר האופק לובש
בואי ילדה אהבה נלחש.
בואי ילדה צל של יום כבר חמק
בואי ילדה, בפנס אור נדלק
רוח של ערב התחילה לנשוב
עוד מעט קט ונחליף לילה טוב.
אם נפל מרקיע...
