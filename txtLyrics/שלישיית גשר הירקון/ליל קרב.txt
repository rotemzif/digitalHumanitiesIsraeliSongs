עצום את שתי עינייך בני הקט
הסהר בחלון עולה אט אט
הכוכבים לך מעל שולחים ברכה
ואמא כאן שירים תשיר בלאט
על ליל קרב ירח וכוכב
תישן ילדי, ילדי תישן עכשיו
עצום את שתי עיניך בן יקר
אבא במרחקים על המשמר
רחוק, רחוק הלך, את שמנו לא שכח
ואמא כאן השיר עוד לא נגמר
על אבא טוב ועל לילות זהב
תישן ילדי, ילדי תישן עכשיו
עצום את שתי עינים בני הטוב
משדה הקרב שוב הוא בקרוב
שושן יש בידיו כצבע דם עליו
אך אמא כאן שירים תשיר לרוב
על שושנים פורחות ושדה הקרב
תישן ילדי, ילדי תישן עכשיו
