אולי ירד עוד גשם
בתוך פרדס ירוק
אולי תרצי לגשת
זה לא כל כך רחוק
נקפוץ במגפיים
לתוך שלולית הסתיו
אוח יש לך לחיים
תפוח הזהב
הרוח מתחלפת
תהיה עוד סערה
את את הלב קוטפת
ממש במזמרה
כשעל סולם גבוה
ראשך בתוך ענף
רוצים אותך לבלוע
תפוח הזהב
כשאת רק מחייכת
אז מה יש לדבר
העבודה הולכת
הרבה יותר מהר
אולי נברח ביחד
ובלי מילים נאהב
אוח את מבט שולחת
תפוח הזהב
למה את מתעקשת
פוחדת להגיב
הן אם ירד פה גשם
אותנו הוא ירטיב
ועד שפה דיברנו
חצי פרדס נקטף
חכי עוד לא גמרנו
תפוח הזהב
אולי ירד עוד גשם
בתוך פרדס ירוק
אולי תרצי לגשת
אינני גר רחוק
אז למה את שותקת
ומה קרה עכשיו
אוי למה את זורקת
תפוח הזהב
