שוב נציג לכם הערב, נא הקשיבו לב אחד,
על פגישה, אשר עוד תתקיים אי פעם,
ויהיו בה איציק-חשב, העקרוט מבאב אל-ואד,
ותהיה אתו גם רינה, חי הרעם!
ואולי לשם יבואו עוד פלגמטים בהמון,
ואולי יהיו רק נעמצ'ה ועקיבא מגל-און,
ואולי ... אך מי יודע? - הנה, הנה הם באים!
המקום: דרומית לגת, כקילומטר השבעים.
אח פגישה, אח פגישה שכזאת!
זה רק פעם בשניים דורות,
מה נשמע? איך הולך? אהלן!
זה את זה לא ראינו מזמן!
כי תמיד, כשפלמח'ניק נפגש עם חבר -
יחריביתק! בלב משהו מתעורר ...
משהו מתעורר והומה מבפנים,
ושיחה מתחילה על אותם עניינים ...
איציק-חשב, טוב שבאת! מה נשמע שם על ההר?
כך, לא רע, רק רינה קצת עוד מבולבלת -
כל היום היא מדברת על מסע אל המדבר...
המדבר, נגמר מזמן!
נו, מילא, מילא!
מה נשמע? ספרי לי, רינה, אך עשי זאת בקיצור.
עד כמה שזה זכור לי - את סוג אלף בדיבור,
מה חשוב ... מה את  סורגת? מה שלומה של רבקה-הר?
היא עזבה את יוסקקה-אבן...
שש שנים וכבר נגמר?
אח פגישה ...
הוי, נזכור זמנים עברו ואף פעם לא נשכח,
מסעות אל המכתש לאור ירח...
איך היתה קבוצה של חבר'ה,
שקראו לה: הפלמ"ח,
בתקופת אותם הג'ובים...
היה שמח!...
כן היו ימים אי פעם, תענוג להיזכר...
אוי נזכרתי...
שמע עקיבא, בחייך, היזהר!
נו, מה יש? הן רק רציתי לספר סיפור קטן ...
אך מדוע זה, בינתיים, לי תדרוך על הזקן?...
אח פגישה...
התזכור את שרוליק-תרח?
שנשך את המצרי?
שבמקום ריבה אכל משחת-נעליים?
זהו זה. ואיך נלחם!
כן, באמת, בחור בריא.
מת...
מתי?
אחרי ההיא, מרמתיים...
כן, היתה תקופה של חבר'ה...
וחבל שזה נגמר...
אך היום, בעיר הנגב, רחובות יש, וכיכר ...
בוא כבר, איציק, נמהר נא, שנספיק לשוב עם אור -
מה תרוצו?
נו, צריך את הפספוסים עוד לספור...
אח פגישה...
