את יוצאת מן המים
את יוצאת לך בבגד ים
על ראשך השמיים
לרגלייך רוקד הים
אז אמרי מה הכאב
אשר גואה בליבי
אז אמרי מה הכאב הזה
כשברחוב את הולכת
הרחוב מהלך שיכור
וכשאת מחייכת
כל רמזור לך קורא עצור
אז אמרי מה הכאב
אשר עוצר את ליבי
אז אמרי מה הכאב הזה
את חוצה את הקיץ
הפירות אדומים כדם
ולמראה חמוקיך
רימונים לך פותחים ליבם
אז אמרי מה הכאב
אשר נפתח בליבי
אז אמרי מה הכאב הזה
את רוקדת בערב
והלחן אותך עוטף
ומותנך מנערת
את הקצב של המתופף
אז אמרי מה הכאב
אשר מכה בליבי
אז אמרי מה הכאב הזה
יצאת מן הבית
יצאת בלי לומר דבר
רק תוגת בין ערביים
מתנשמת ליד הכר
אז אמרי מה הכאב
אשר השארת בליבי
אז אמרי מה הכאב הזה
