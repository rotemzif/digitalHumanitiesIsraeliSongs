כשהפלוגה בסך
צועדת לה בבת גלים
גם בל"ימינה שור"
כולם ימינה מסתכלים
כן, יש בנות נאות לרוב,
יפות גזרה וטליה
אך שמה, פינת הרחוב
היא גרה גליה, גליה.
גליה, גליה,
את בכלל י- 
- פה מכל ה- חיפאיות.
גליה, גליה,
את בכלל י ‟
- לדה שבשבילה כדאי לחיות.
וכשהצי עובר
לפני ביתך בבת גלים
אני בקול צופר,
אני מניף את הדגלים.
אני מביט לי אל החוף
אולי את מנפנפת.
אני מציץ בפריסקופ
אולי את משתזפת.
גליה, גליה...
פה קר על הסיפון
אך כשאני חושב פתאום
לו כאן היית איתי ‟
אני מיד נמס מחום.
הטרפדה קלה כל כך,
קופצת על המים.
אך כשאני נזכר רק בך
אני קופץ כפליים.
גליה, גליה...
בכל האניות
מדביק מלח על הקירות
תמונות יפהפיות
ונועזות של נערות.
אבל אצלנו על הקיר
רק תמונתך מודבקת.
היא כה צנועה, שגם נזיר
היה מביט בשקט.
גליה, גליה..
