מול כוכבי הזהב וצלצול הכבלים 
הספינה מחליקה כחלום. 
האוקיינוס רחב, השמים גדולים, 
ננפנף מטפחות לשלום. 
לא אכפת לי לשוט כך שנתיים, 
מול שקיעות של כחול ואדום. 
ספינתי המולכת על מים, 
קו האופק נושא לך שלום. 
שלום על הדגלים, 
שלום על הגלים, 
שלום על שובל הקצף. 
בפי הספנים, 
בכל הסיפונים, 
לפי הקצב - "שלום, שלום!" 
כן, החוף הוא רחוק, החיים הם קלים 
ואני מאוהב בך היום. 
מארבע הרוחות ומכל הנמלים, 
לו תשובי אלי בשלום. 
לא אכפת לי לשוט כך שנתיים 
ואת ריח המלח לנשום. 
השחפים החולפים בשמיים 
לי יגידו בדרך שלום. 
שלום על הדגלים...
