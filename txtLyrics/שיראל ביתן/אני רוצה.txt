אם אקנה לי עוד שמלה
עוד סט סדינים
בלי לשכוח משקפיים הכי יפים
אולי אוסיף לי זוג שני בהנחה
אם אעשה רק עוד סיבוב בקניונים
ואקנה את כל שוק הפשפשים
אמלא את הבגאז' בעוד דברים
אם אבין רק לשנייה שזה לא שם
שזה רק עוד המצאה, שקר וכזב
לא ארגיש טיפ-טיפ-טיפה פחות ריקה
אני רוצה שמחה, דברים פשוטים 
רוצה אמת בלי קשקושים
רוצה פשוט להיות אני
אני רוצה להיות שמחה בחלקי 
רוצה את העושר שבתוכי
רוצה פשוט להיות אני
אני רוצה להיות כבדה ויציבה
מלאה בערכים, לא חפצים
לא תלויה בעוד קישוט וחופשייה
רוצה גם לקבל את הלא באהבה
רוצה גם לפנות מקום לעוד רצון
רוצה להיות פה בהודיה
אני רוצה שמחה, דברים פשוטים 
רוצה אמת בלי קשקושים
רוצה פשוט להיות אני
אני רוצה להיות שמחה בחלקי 
רוצה את העושר שבתוכי
רוצה פשוט להיות אני
לפעמים אני רוצה לדבר בלי מבטא 
שלא יגידו פעם אחת את צרפתייה
או-לה-לה-לה, קומו סווה?
אני רוצה לפגוש אותי ולהסכים
לאהוב את כל כולי בלי תירוצים
לקבל את הבחירות של החיים
