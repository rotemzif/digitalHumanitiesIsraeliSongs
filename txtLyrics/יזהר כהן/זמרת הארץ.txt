מישהו פנה לה עורף
למולדת הקטנה
בחיוך שפם צייר לה
לא תבע את עלבונה
והארץ הבודדת
שדמעו פתאום עיניה
עוד את אדמתה עובדת
ולוחמת על חייה.
מה לך?
מה לך כי תבכי?
אל תפני אחור
את חכי לי
את
ואחזור.
מישהי אמרה בנחת:
"לך ותתרגל איתה"
מריקוד וזמר עם היא
אל האופק נמלטה
אך הארץ הזורחת
מגישה לה דבש ויין
וזבת חלב היא שחה:
"מלבדך אחות לי-אין".
מה לך?...
מישהו שילח בארץ
גם ערוב וגם ברד
את ביתו אי שם בנה לו
ובמרחקים אבד
אך הארץ אם בניה
ממתינה לו מליל אמש
מושיטה לו את ידיה
ופניה אל השמש.
מה לך?...
איש אחד חזר הביתה
בגינה שתל שתיל
וברך ברכת הנבט
מהנגב לגליל
והארץ הנפעמת
מבורכת אז הלכה לה
"ההייתי כחולמת?"
שאלה וגם חייכה לה.
מה לך?...
