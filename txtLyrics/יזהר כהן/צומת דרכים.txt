עיתים אתה חשוב כמת
עיתים יומך זורח,
אבל הנה אתה כעת
על צומת הדרכים.
מאחוריך יום אתמול
הנוער והזמר,
ומלפניך אור גדול
ימיך הברוכים.
עיתים אתה בוחל בכל
עיתים אתה בורח,
נמלט אל עולמך שלך
סגור ומסוגר.
אך לעיתים אתה נפתח
כל בד בך פורח,
אתה אוקיאנוס ואגם
ימה וגם נהר.
על צומת הדרכים
באופק אחד
גולשים לים כל נעוריך
לאט, לאט
על צומת הדרכים
באופק שני
עולים ימי בחרותך
בתכלת ושני.
היית אז כל כך בודד
ורוחך נודדת,
את נפשך כמו לאבד
ביקשת אז אחי
אבל הנה היא לצידך
יפה ומצודדת,
והיא כולה, כולה שלך
על צומת הדרכים.
על צומת הדרכים...
