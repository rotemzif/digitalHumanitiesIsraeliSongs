אזוב, אבן וציפור
ראיתי בירושלים,
במראות אז אעבור
בשבי ירושלים,
שבי ירושלים.
מגדל כותל וחומה
עוטפים אותי חיים,
קוראים לי בוא:
ילד טוב ירושלים
ברוך שובך מהר נבו,
של את שתי הנעלים
כנגד מלך הכבוד.
חליל, נבל וכינור
שמעתי בירושלים,
בצלילים אז אעבור
בשיר ירושלים,
שיר ירושלים.
מגדל כותל וחומה...
ענב דם ודבש טהור
טעמתי בירושלים,
במתוק אז אעבור
בצוף ירושלים,
צוף ירושלים.
מגדל כותל וחומה...
שושן, לבונה ומור
נשמתי בירושלים,
בריחות אז אעבור
בנרד ירושלים,
נרד ירושלים.
מגדל כותל וחומה...
עפר, מים, אש ואור
נגעתי בירושלים,
ביניהם אז אעבור
באש ירושלים,
אש ירושלים.
מגדל כותל וחומה...
