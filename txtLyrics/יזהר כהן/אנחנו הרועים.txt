הי, לילה
תעלה האש מלילה
הי, לילה
הרועים רוקדים בלילה.
בהרים בוכה הרוח, הי
רוח בוכה בהרים
אך באש צוחקת רוח, הי
רוח צוחקת באש.
מי נלחם בשחל
בשודד מי יך?
מי חוצה בנחל
עם הגדי הרך?
מי יכה בצבוע
ודורס נחש?
מי שומר מרוע
את כיבשת הרש?
אנחנו
אנחנו הרועים.
מי הוא קל כרוח
עז כמו שמשון?
מי בצבי שלוח
על הרי חברון?
מי הוא חד העין
נשר במרומים?
מי גיבור ביין
במחולות כרמים?
אנחנו
אנחנו הרועים.
מי לוהט כמונו
בחגי הגז?
מי רוקד כמונו
נוע ופזז?
עלמות תימעדנה
חתנים רבים
אימהות תירעדנה
כי באים באים
אנחנו
אנחנו הרועים.
