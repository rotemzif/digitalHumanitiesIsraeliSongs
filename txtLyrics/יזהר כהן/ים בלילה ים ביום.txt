את הים אני יודע
והים הוא ידידי
כבר מאז הייתי ילד
לא עזב הוא את ידי
על גליו הרחק נסעתי
למרחב ארצות הים
אמונים רק לו נשבעתי לעולם
ים בלילה, ים ביום
ים שקט או ים איום
מי שבליבו הים
לא ינוח לעולם
סערות רבות היכו בי
ויומי עודו סוער
אם גלים עוד יחבטו בי
ספינתי לא תישבר
כי בתוך ליבי ידעתי
יש לי אח אדיר כים
ואחי לא יעזבני לעולם
ים בלילה...
יום אחד ישקוט הסער
ואגיע אל החוף
על החול אשב לנוח
והים עלי ישטוף
ופתאום אקום ללכת
ואשובה אל הים
כי בלב שמור הסער לעולם
ים בלילה...
