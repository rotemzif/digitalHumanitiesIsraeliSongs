חלמתי חלום
וחסרו לי צבעים
לקשט בם הגן הפורח
ובלילה אפל ללא כוכבים
להאיר בשמים ירח
חלמתי חלום
וחסרו לי צבעים
לגג האדום ולסרט
שענדה ילדה
זהובת תלתלים
בלכתה לטייל מאושרת
חלמתי חלום
וחסרו לי צבעים
לגוון הכחול של הים
לקצף הלבן
למשחק הגלים
לחול הצהוב והחם
חלמתי חלום
וחסרו לי צבעים
לשדה הירוק ולדשא
צבע חום האדמה
לאחר הגשמים
הסגול האדום שבקשת
חלמתי חלום
וחסרו לי צבעים
לחייל במדים כמו של אבא
את החאקי צבעתי בשני הגוונים
ופתאום גם ראיתי את אבא
חלמתי חלום
וחסרו לי צבעים
ומאז בקלמר על החלון
תמיד מוכנים הצבעים ושמחים
לצבוע בהם כל חלום.
