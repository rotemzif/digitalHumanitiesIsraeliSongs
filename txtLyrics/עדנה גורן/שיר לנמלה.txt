במחנה הנמלים 
חיש פשטה ללא מילים 
השמועה המרנינה 
על טיפת דבש קטנטנה 
ועתה כל נמלה 
התבקשה שם במחילה 
להדק לה את בטנה 
ולצאת עם בני מינה 
הנמלה, הנמלה 
בת לעם כל כך מופלא 
שירו לה, רונו לה 
לנמלה 
טור ארוך של נמלים 
קו שחור גלים גלים 
מזדחל מן הגינה 
מתפתל לו בשכונה 
מתגבר על מכשולים 
גפרורים ועלעלים 
לא טעה ולא הרפה 
והגיע לטיפה 
הנמלה, הנמלה... 
רק עינת שהסתכלה 
במבוכה היא שאלה 
איך זה באוזני חזרו 
שיננו לי וסיפרו לי 
שוב ושוב אותן מילים 
עם חרוץ הנמלים 
ואולי הנמלה 
לקקנית סתם במחילה 
הנמלה, הנמלה...
