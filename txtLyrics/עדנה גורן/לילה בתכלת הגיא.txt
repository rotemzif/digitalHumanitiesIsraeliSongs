רד הלילה אל תכלת הגיא 
נוצצים בו עגילי 
אשוטט בדד מטה בגיא 
התשא פנים אלי ? 
על הבקעה נח אור ירח 
מן הסבך צל בוקע 
עוף בשדות אי שם צורח 
אי אתה, אין יודע. 
מה יפית, עלם שלי 
שחה לה חומת הברוש 
שש שנים, אמרת, חכי לי 
אחכה נא עוד שלוש 
על הבקעה נח אור ירח... 
רב קומה וטוב הוא נערי 
אך לבוא אלי בושש 
נע ונד הוא שם בההרים 
נשמתו כפרח אש 
אויה, אויה לי שר הרוח 
מן הסבך צל בוקע 
צבי אי שם, בר, רץ כרוח 
אי אתה, אין יודע. 
מה יפית עלם שלי 
התוסיף לנדוד לעד 
רב קומה ושחור תלתלים 
אחכה נא עוד מעט... 
אויה, אויה לי, נערי 
בלבבי אש עוכרת 
לא שחרת ליל שערי 
תלתלי - לובן שלג.
