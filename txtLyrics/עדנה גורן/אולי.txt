אולי -
שוב נקשיב לשירים
לשירים הפשוטים
והאור הגדול שכבה בלבבות
יאיר מחדש סמטאות אפלות
כמו שמש ברום
אולי -
שוב נקשיב לשירים
לשירים הפשוטים
ועל לחם שחור, ריחני, נזמר
נשיר שיר הלל למימי הבאר
מימיה נלגום. 
אולי - 
שוב נקשיב לשירים
לשירים הפשוטים
וגם שנינו נאהב, שוב נאהב מחדש
נבנה לנו קן עם קירות של ממש
בתוך החלום. 
אולי - 
שוב נקשיב לשירים, לשירים הפשוטים
וקרב, זה הקרב,
לא יהיה כה אכזר
יחדיו נתפלל, נתפלל למחר
לבוא השלום.
