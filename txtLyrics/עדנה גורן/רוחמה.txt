כשהיתה רוחמה בת חמש
השכונה כולה קראה לה בובה
כשהייתה רוחמה בת חמש עשרה
בגימנסיה הבנות קינאו בה
כשהייתה רוחמה בת עשרים
כל בחור היה שולח עין
והיום רוחמה בת שלושים
ובכל זאת רווקה עדיין
כי מבלי שתרגיש הן חלפו השנים
ובכלל ובכלל השתנו הזמנים
ורוחמה הכירה הרבה חברים
אך תמיד נשארה בת עשרים
כשהייתה רוחמה בת חמש
היא סינור החליפה כל יומיים
כשהיתה רוחמה בת חמש עשרה
היא הלכה לסניף במכנסיים
כשהייתה רוחמה בת עשרים
היא לבשה רק סרפן עם סרט
והיום רוחמה בת שלושים
ואיפור ואודם יש לגברת
כי מבלי שתרגיש הן חלפו השנים
ובכלל ובכלל השתנו הזמנים
ורוחמה לבשה לה בגדים אחרים
אך תמיד נשארה בת עשרים
כשהייתה רוחמה בת חמש
מן הגן לבד היתה חוזרת
כשהיתה רוחמה בת חמש עשרה
היא חילקה כרוזים של המחתרת
כשהייתה רוחמה בת עשרים
הפלמ"ח כולו לחש רוחמה
והיום רוחמה בת שלושים
הפלמ"ח פורק - בעצם למה
כי מבלי שתרגיש הן חלפו השנים
ובכלל ובכלל השתנו הזמנים
ורוחמה אומנם השתנתה עם הזמן
אך אומרת תמיד אהלן
