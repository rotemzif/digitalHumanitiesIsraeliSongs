שוב את חובשת כובע של קש
שוב את כובשת לב מחדש
שוב זהו קיץ ומתאדמים השמיים
שוב את לעיר כמו פרח לדש.
שוב מתלחש סביבך אור הניאון
שוב את בשש ליד השעון
שוב את נושקת לי, לצלילים ולשקט
שוב השעה היא נצח אדום.
שוב קל לפסוע בין הבתים,
אושר שלוב זרוע ומבטים
שוב טרם תמה שמש לשקוע הימה
כל חלונות העיר ניצתים.
שוב הרחובות כלב כה רחבים
שוב אהבות רודפות אוהבים
שוב מעינייך חרש לומדים השמיים
איך להדליק לי צבא כוכבים.
