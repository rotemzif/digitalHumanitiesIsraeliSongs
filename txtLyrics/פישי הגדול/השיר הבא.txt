בסוף היום בקצה המסלול,
מעברו האחר של ההר התלול,
כשאתה אוסף את השברים,
מה נשאר בעצם? רק כמה חברים.
בתוך השחור, בלב הערפל,
בעומקו הדומם של הים האפל,
כשאתה רואה את השקרים,
מה נשאר בעצם? רק כמה חברים.
וכשנדמה שאור היום כבר לא ישוב
אתה מבין פתאום מה באמת חשוב
ויש בך רצון ויש לך סיבה
לחשוב כבר על השיר הבא.
מתוך הצל, מתוך המבוכה
נפשך וליבך שוב מוצאים מנוחה.
כשאתה חוזר אל השירים
ולוחם בעצב, עם כמה חברים.
