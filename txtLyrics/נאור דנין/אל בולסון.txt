אני יושב לי בחוץ העולם מחייך אלי 
העצים ירוקים הפרחים לבנים אולי מדי, 
את יושבת בפנים כבולה לך בין החלונות 
אני זרוק בחוץ על ערסל ירוק, כי רק מכאן אפשר לראות 
הכל, אני לא יכול, לשנות את המצב, וזה טוב לי עכשיו 
אני מביט בחלון הסוסים דוהרים אליי 
הציפורים מצייצות הכלבים שם נובחים אך לא עלי, 
והגשם יורד ושוטף רק לו השמש נכנעה 
אני מרגיש את זה שהעולם הזה הוא מלחמה אחת גדולה 
זה הכל, אני לא יכול, לשנות את המצב, וזה טוב לי עכשיו 
ארוחת בין ערביים שמבשלים החברים 
עם בקבוקים של יין וסיגריה שמגלגלים, 
אני מרגיש את זה שהטוב הזה מעיף אותי גבוה 
אבל עוצר את זה, לא לא לא תודה, רק אותך רוצה לשמוע 
אז מחייג אלייך, מספר מה שאני עובר, משתף ומסלף 
לא כל דבר אומר, 
אני הילד הטוב וגם אם לא קרוב, זו רק תקופה חולפת 
מותח קצת גבולות אז בלי שאלות, תחשבי שאת חולמת.
