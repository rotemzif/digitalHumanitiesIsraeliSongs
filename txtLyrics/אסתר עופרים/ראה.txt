ראה את העצים העירומים בסתיו,
ראה את השמיים מתכסים בעב,
ראה הערפל, בבוקר, בכבישים,
ראה את השדות, כהים וחרושים,
ראה את התלמים על פני האנשים;
הבט וראה אותי -
הנה אני מולך,
השיר הזה - שלך.
ראה את הגגות בלובן הבוער,
בתים ליד הים מתפוררים מהר,
ראה את הבאים לבנות ולהבנות,
ראה אותם חולמים חלום שלא ימוט,
חלום שהחולם שכח את פתרונו;
הבט וראה אותי...
ראה איך לפעמים כאילו אין אדם
וארץ ושמיים רגע לבדם,
ראה את ההרים, כחולים ביום שרב
ואת הים מכחיל
והבוקר עוד רב,
והדרך פתוחה -
הבט וראה אותי...
