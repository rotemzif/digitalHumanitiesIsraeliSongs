דרך המלך עוד רחוקה 
אין לה קצה וראש 
אך יש סמטת עני עתיקה 
בית אחד בה וברוש 
ועגלה יש בה עמוסה 
שני ארגזים וסל 
בואי ילדה ונשב פה בצל הגלגל. 
מעל ראשינו רון ציפורים 
נשר זהב לו טס 
אם תבקשי אשיר לך שירים 
או נשחק בקלאס 
ראש בשמים, רגל כבשה 
צעד ועוד אחד 
עד שלפתע הערב ירד עד לעד. 
אור הירח, קרן זכה 
כתר מלכות שני 
אני בן-מלך את כאן מלכה 
בואי נלחש פה בדמי 
ותסתובב לה אז מנגינה 
בתיבת עץ כחולה 
בואי מלכה ונשב, נאזין לקולה. 
עד בוא הבוקר צח ובהיר 
תם החלום וגז 
אז ילדתי נשוב אל העיר 
שעזבנוה אי אז 
פה רחובנו, זה הגדול 
שאון גלגלים וים 
בואי ילדה, החלום שחלמנו כבר תם, 
בואי ילדה, החלום שחלמנו כבר תם.
