מוריד מחיצה מודה ונכנע
עכשיו יודע שיש רק תשובה
תגאל תושיע תשמור מכל רע
תחזק תשפיע תבוא הצלחה
מוריד מחיצה אין לו בושה
רק חמלה ושמחה כה גדולה
רפואה היא לנפש, אין כאן מילה
שתגדיל, תתאר תמחיש התחושה
קם בן אדם באין סוף ביקום
יש לו אוויר ויש לו עוד זמן
להבין ולחשוב, לאהוב ולכתוב
לראות להרגיש, לדבר להיות
בן של מלך בעולם.
קום בן אדם באין סוף ביקום
קח עוד אוויר וקח את הזמן
להבין ולחשוב לאהוב ולכתוב
להרגיש ולראות, לרצות להיות
בן של מלך בעולם
מוריד מחיצה מאמין משוכנע
לכל הספקות, אחת התשובה
פתח את הדלת טובה דרכך
כל העולם נברא רק בשבילך
קם בן אדם...
מחייל אל חייל מתגבר ועולה
כמו האדם כך עץ השדה
כל זרע קטן באדמה
ישועות מצמיח מי יבין מי ידע
קום בן אדם...
מוריד מחיצה מודה ונכנע
עכשיו יודע שיש רק תשובה
תגאל תושיע תשמור מכל רע
תחזק ותשפיע תבוא הצלחה.
להוריד מחיצה זה רצוי ויעיל
זאת לא חולשה להוריד קצת פרופיל.
מוריד מחיצה כאן ועכשיו זה הזמן
כמו גדול להתחיל התחלה חדשה
