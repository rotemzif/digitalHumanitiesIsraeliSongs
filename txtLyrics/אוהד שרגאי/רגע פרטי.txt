ואני רק רציתי לשיר
לעמוד מול מראה
בעיניים עצומות
לקרב תפוח עץ
אל שפתיים אדומות
ולשיר
בתריסים מוגפים ובדלת נעולה
עטופה בסדין ובמטפחת הכחולה
מקשמיר
ואני רק רציתי לשיר
לתופף על שולחן
בידיים ארוכות
ולנשוך אחת אחת
את המילים המתוקות
של השיר
עד אשר העליתי באוב את התשובות
ודמעות של אהבה בעיניהן של התמונות
על הקיר
והרגע ההוא הפרטי
והרגע ההוא הביתי
עוד נוסע איתי
כמו חלום בהילוך איטי
ואני רק רציתי לשיר
ולשיר
ולשיר
