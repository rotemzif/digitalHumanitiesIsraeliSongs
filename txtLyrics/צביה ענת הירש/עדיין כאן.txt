שוב היום עולה עלי 
ואני עדיין כאן, איתך 
מנסה להחזיק את הראש מעל למים ולצוף 
לעוף גבוה ,לעוף 
מעל למציאות 
שוב היום עולה עלי 
ואני עדיין כאן 
איתך 
מנסה להתדבק 
לחבר , לא לנתק 
לאהוב רק לחבק 
היי, אני עדיין כאן 
לא הלכתי לשום מקום 
אני עדיין כאן 
מחפשת אבידות 
מבקשת אהבות 
מנסה רק לגלות 
איפה אני 
ביחס לתוכנית שלך ממני 
שוב היום גדול עלי 
והשמש כבר באמצע השמיים 
גם אני 
בין מזרח למערב 
בין הקור אל השרב 
מנסה רק להחזיק בקרב 
היי , אני עדיין כאן.. 
היום הזה עוד לא נגמר ואני עדיין כאן 
הייתי רק רוצה 
למשוך את השמיכה מעל לראש 
לצלול למצולות 
לשכוח מהכל 
אני סופרת ת'דקות , מעסה את הרקות 
מבקשת ישועות 
כי רק שלך אני רוצה להיות
