ילדונת את בוכה, בוכים גם השמים
גם הפרחים השפילו את ראשם בכאב.
סגרת את התריסים וחושך בעיניים
ואנחה כבדה פולחת את הלב.
ילדונת העולם כולו השתגע
ואיש אינו יודע מה מותר, מה לא.
ילדונת אף אחד אותך אינו שומע
כאן כל אחד עסוק עם הכאב שלו.
מחר בבוקר יום חדש יפציע
מחר בבוקר יום חדש יאיר
ילדונת את שואלת אם אפשר עוד פעם
לחוש את הליטוף, את החיבוק החם?
ילדונת את תוהה מדוע כל הזעם?
מדוע את ערה והסיוט לא תם?
ילדונת את חושבת כי אין סוף לעצב
ואיש לא ימלא את החלל הרב
עמוד האש נפל וקר מאד הערב,
ילדונת אל תבכי, הוא לא נפל לשוא.
מחר בבוקר....
ילדונת, אדומות כל כך הן שתי עינייך
הביטי מסביב, הקשיבי להמון.
ראשי כל האומות הגיעו עד אלייך
איתך ישארו עד שחר פה ישכון.
מחר בבוקר.....
אז אל תבכי, ראשך הרימי!
זאת מציאות, זה לא דמיון.
כי אם דיבר זאב עם כבש
אולי נמר עם גדי ישכון
עולם חדש, עולם נדיר
מחר בבוקר יום חדש יאיר
מחר בבוקר.....
