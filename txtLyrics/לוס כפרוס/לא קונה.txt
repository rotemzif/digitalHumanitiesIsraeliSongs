מבוקר עד בוקר
מוכרים לי כל מיני שקרים
מוכרים לי ביוקר
ומקפיצים ת'מחירים
רוצים שאבלע הכל
אומרים לי: "פתח נא פה גדול"
אני פותח ועונה –
אני לא קונה...
מוכרים לי קצת זבל
במחירים של הר זהב
מוכרים כאב וסבל
בבקבוקים על המדף
מוכרים לי פירמידות
וטוענים שזו חרות
דופקים ועוד רוצים שאהנה
אני לא קונה...
מוכרים לי קומבינה
באריזה של חיסכון
מוכרים לי פחד ושנאה
בעטיפה של ביטחון
דוחפים לי טיפות יאוש
כי הם רוצים שאאמין
ששום דבר לא ישתנה
אני לא קונה...
