מסתבר שזה אף פעם לא נגמר
זה כרטיס לכיוון אחד
תעלה ואל תביט למטה
אין לקחת מהלך בחזרה
אין לחנות ולעמוד בצד
תעלה ואל תביט למטה
לפעמים זאת עליה בקו ישר
לפעמים היא מתפתלת כמו ספירלה
צעד-צעד תתקדם למעלה
זה בעצם כל מה שנשאר
וצודק-צודק מי שאמר
תעלה ואל תביט למטה
A - A  עלי-עליה I YA (ואני)
כח המשיכה תמיד אתך תמיד לשרותך
מוכן לקרקע לשכנע להכניע להניע אתך מלשאוף ליותר
הוא אומר תוותר תשחרר
יש אלף סיבות, נסיבות, דעות קדומות, פחד גבהים, הרגלים,
זכרונות, לבבות שבורים, אויבים, חברים, משפחה,
עזוב, למה לך?
היו רבים וטובים שירדו מהמסלול,
לא הצליחו לעלות את המדרון התלול,
מעדו ונפלו והפכו להוכחה לחוקי המשיכה
אבל למען האמת כבר אין לך בררה
אתה מרים את המבט ומתמקד במטרה
חונק את הפחד, משתיק את הקולות
וממשיך לעלות לעלות
קח עוד נשימה
תכוון את הנשמה אל המרום
עוד דחיפה קטנה
אין מה להביט בתהום
לך עם הכוונה
תענה להזמנה לחלום
עוד קומה, עוד רמה
זה תמיד הזמן לעלות
מסתבר שזה אף פעם לא נגמר
זה כרטיס לכיוון אחד
אין לקחת מהלך בחזרה
אין לחנות ולעמוד בצד
לפעמים זאת עליה בקו ישר
לפעמים היא מתפתלת כמו ספירלה
זה בעצם כל מה שנשאר
A - A  עלי-עליה I YA (ואני)
