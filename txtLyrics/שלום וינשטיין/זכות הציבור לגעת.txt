זכות הציבור לגעת ומן הדעת לצאת
זכות השתיקה שומעת- זכות הדיבור מפטפט
הרבה עיתון בבוקר- יותר מדי הכל
כל כך חיים ביוקר- עושה המוות זול.
אז בבקשה ממך תסביר לי אדוני
מה הפיליפינית שלך עושה עם הפלסטיני שלי.
אובד עלי הכלח תמיד לפני חגים
יורד לים המלח להאכיל דגים
עולה רוצה לרדת חיל יורה בוכה
הארץ מתגרדת רוצה מספר זוכה.
אז בבקשה ממך תסביר לי אדוני
מה הפיליפינית שלך עושה עם הפלסטיני שלי.
מילים בפה עד יובש
מן השפה לחוץ
קשה לשון הקודש לומר דבר נחוץ.
