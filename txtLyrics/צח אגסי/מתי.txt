מתי תבוא יונה, עלה של זית במקור 
מתי יהיה כאן שקט ולא נצטרך לסגור 
לסגור דלתות לסגור ת'לב, להתרחק ולא לשמוע 
לאטום אזניים, לפחד, וברגליים שוב לרקוע 
מתי כולם ביחד יעבדו כגוף אחד 
מתי הם כבר יבינו שקשה לפעול לבד 
להילחם בתחנות של רוח רק בשביל לחזור 
להתאושש, טיפה לנוח ולקפוץ שוב אל הבור 
איפה השמש כשצריכים אותה? תייבש לי את כל הדמעות 
ואיפה הרוח, מי ראה אותה? שתעיף לי את כל הצרות 
אני יודע שיהיו ימים טובים, אבל מתי? מתי? 
מתי יקום איזה גאון שיטפל בבעייה, 
של אנשים שחיים מלחמה ובזכותם המדינה 
היום קיימת ונושמת ויש לה סיכוי לשרוד 
אם רק יבינו, שם למעלה שצריך קצת לעבוד 
איפה השמש כשצריכים אותה...
איפה הנער שצעד ראשון? שחינכו אותו להיות הגיבור 
ואמא דואגת כבר כמה שנים, לא יודעת אם הוא עוד יחזור 
מתי עבי הכרס שיושבים בממשלה 
יפעלו גם בשבילו ולא רק יחפשו תשובה 
איפה השמש כשצריכים אותה...
