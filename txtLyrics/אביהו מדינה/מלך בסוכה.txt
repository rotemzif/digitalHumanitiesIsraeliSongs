אמר הלולב
אני נישא אל על מבין עלי תמר, מביט מכאן על העולם ומסביב מדבר,
וצדיקים בי אוחזים בעיר וגם בכפר, מנענעים ומבקיעים כל שער שנסגר.
אמר האתרוג
אני מהדרים ובא מבית חם, גם ריחני ובשרני למאכל אדם,
ויצועי רך ונעים מעוקץ עד פיטם, ומחירי למהדרין גבוה ולא סתם.
אמר ההדס
אני אולי ננס ביישן ומנומס, בשחצנות לא אדבר חלילה לי וחס,
אך גם אני ירוק חזק וניחוחי לא נס, את משולש עלי חומדים גם אגודה גם שס.
אמרה הערבה
אני לא בשרנית ואף לא חטובה, לא מניבה לא ריחנית נראית קצת עלובה,
אך בי יש החשוב מכל במלוא הענווה, אני כנועה וחייכנית ויש בי אהבה.
לכן ...אם יש מלך בסוכה אני הוא בוודאי, (אני כאן המלכה)
כי איך יהיה המרובע שלם כאן בלעדי, (כהלכה)
לכן לכל ברור וכולם כאן מבינים,
אני כאן החשוב (חשובה) מכל ארבעת המינים.
