כחולות עינייך כמו גלי כנרת
ושערך גולש עד חוף אילת
נתתי שבועתי לך אין אחרת
מכורתי שלי - את האחת
עלייך הינומת כוכבי שמיים
ובגליל הומים לך חלילים
אשכול הגפן הנישא בשניים
ופסיעותייך ‟ ים השיבולים
געגועיי רוו אלפי שנותייך
חלום כחול-לבן בך להגשים
ושוב חוצה את המדבר אלייך
אהובתי שלי בת 50
ושוב חוצה את המדבר אלייך
אהובתי שלי בת 50
מקצות תבל באים בשערייך
אלייך ארץ קדם-חדשה
ואת גאה בפאר יצירותייך 
וזכרונות כל אבן וחורשה
בין שחוק לדמע את תמיד עוברת
אבל מחר השמש שוב תזרח
ועיר הנצח לראשך עטרת
את שבועתי לעד לך לא אשכח
געגועיי רוו אלפי שנותייך...
