אל מול חופייך החמים
אני חוזר בזמר
הכל חולף, רק את לעד אין גמר
אני חוזר אלייך, אהובה
בליבך הן ידעת שאגיע
שחיקך רק יוכל להרגיע
את הבן האובד המגיע
בדרכי האויר אל אותה
את נראית כמו גן עדן מלמעלה
כוכבים שוב אספור בך הלילה
תחנה אחרונה, לא אדע לאן
את היית ועודך כל חיי
חבקי אותי ואל נא תתעלמי
סלחי לי, אמא, וקראי בשמי
כי לא שכחתי את שהבטחתי
ודף חדש פתחתי
אל חופייך החמימים
אני חוזר בזמר
הכל חולף, רק את לעד אין גמר
אני חוזר אלייך, אהובה
השתנית, את כבר לא מחייכת
פה ושם לאיבוד את הולכת
בליבי את עדיין מולכת
ואני עוד נופל על ברכי
שואל את אמא: אני במולדת?
נוחי לך, נשמתי הנודדת
כאן השמש אותי מעודדת
ועוברת עכשיו מעלי
