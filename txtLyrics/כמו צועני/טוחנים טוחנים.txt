יום שישי בסלון כבר כולם קראו עיתון
ושולחים ידיים לפיסטוקים
מקלפים מפצחים לועסים וטוחנים
ולוקחים עוד חופן של צימוקים
בין בשר על האש למרטיני קצת יבש
מתיישבים החברה לנתח
אחד אומר לא צודק, אין מקום עוד להדק
וסיגר עבה אל פיו לוקח
טוחנים טוחנים
מקלפים מפצחים
משחיזים סכין וגם מזלג
טוחנים טוחנים
מקלפים מפצחים
יום שישי וכל העם חוגג
בעיתון היה כתוב המחיר עלה לו שוב,
איך עשית סלט כזה פיקנטי?
בעלה ממולה אומר - אני עזרתי לה,
קניתי ובסירקיס גם עיינתי.
מי שמע חדשות על כמה גזרות קשות,
יש שמועה הועדה החליטה -
לא ידפיסו נייר, תעביר מהקוויאר
ותחתוך לי חלק מהפיתה
טוחנים טוחנים...
יום ראשון כרגיל את הדיאטה שוב נתחיל
עוגה על יד קפה יש לקינוח
מי רוצה איזה מוס, לא תודה אני עמוס,
מעדיף שזיף אולי תפוח
נפרדים על הסף, הליכלוך כבר נאסף
והולכים לישון אבל בטרם,
נכנסים למיטה - הוא הרוג והיא סחוטה
הוא לוחש מחר הולכים לכרם
טוחנים טוחנים...
