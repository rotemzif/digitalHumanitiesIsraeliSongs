פתאום יש שקט - אחרי הסערה,
אני בא אליך בפנים חתומות.
עושה את כל הדרך חזרה,
אנשים בצד אוספים עצומות.
רואה דוכן 'בעד - ממול דוכן "כנגד",
ו'נגד' לפעמים הופך 'בעד',
ולא איכפת לי מי חותם - ולאיזה צד,
העיקר ששנינו שוב נהיה לבד.
זקן קטן כיסה לי לחייים,
משהו שינה בי במבט.
נהג נחמד אסף אותי אלייך,
איך שהוא נסע כל כך לאט.
חוזר אליך אחרי המהומה,
תרמיל על גב - אורז לו חוויות.
ממה שהוא ראה, ממה שהוא שמע,
הוא יודע שאיתך רוצה לחיות.
פתאום יש שקט - אחרי הסערה,
החלון פתוח - והרוח על פני.
עושה את כל הדרך חזרה,
לא יודע מה עומד עוד לפני.
הרחוב מלא - כמו שרק היה אתמול,
שום דבר עוד טרם השתנה.
נוסע עד אליך לספר הכל,
ולשאול  - האם את מבינה?
פתאום יש שקט אחרי הסערה,
אני בא אליך בפנים חתומות.
