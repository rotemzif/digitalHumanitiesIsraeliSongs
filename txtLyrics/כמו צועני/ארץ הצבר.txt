ארץ ושמיים ירק ומדבר
ליד מגדל של מים בין שבילי עפר
שם אני נולדתי, שם ליבי נשבר
ביום שבו לקחו לי את ארץ הצבר.
היתה או לא היתה,
אני עוד חי איתה
תחזירו לי אותה -
כמו שהיא היתה.
היתה או לא היתה,
אני עוד חי איתה
תחזירו לי אותה -
את ארץ הצבר.
כובע טמבל חאקי, פוני ותלתל
גזוז חמוץ מתוק, עמוד אחד חשמל
סרט ופלאפל, בקושי חצי מיל
חלב בתוך בקבוק כל בוקר כרגיל.
היתה או לא היתה...
קיפקא וטיארה מעל צמרות ברושים
בן לוקח בת בערב יום שישי
גוגואים ודודס, יו יו, מחבואים
היינו "ילדודס" ולא סתם ילדים.
היתה או לא היתה...
