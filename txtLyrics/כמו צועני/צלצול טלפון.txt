פתאום התאהבתי בצלצול הטלפון
חיכיתי לו שעות לשמוע את קולך
היו לי המון טלפונים היום
ואפילו לא אחד ממך
אמרת אז חיכיתי
לא ניתקתי ושתקתי
הרי על המספר שלי את שאלת
אז אם אמרת ואם הבטחת
למה לא צלצלת?
פתאום איך שמחתי כשהגיע הדוור
הוא בא עד אלי, הוא בא וחייך
"הגיעו המון מכתבים" כך הוא אמר
ואפילו לא אחד ממך
אמרת אז חיכיתי
לא עזבתי ונשארתי
הרי על המקום שלי את שאלת
אז אם אמרת ואם הבטחת
למה לא כתבת?
אמרת שתבואי ותגיעי עד אלי
ש"איש ואישה נפגשים זה מזל"
שאלת אם פנוי בשבילך - עד מתי?
ואני עניתי - "עד בכלל"
אמרת אז חיכיתי
לא נטשתי ונשארתי
הרי על החיים שלי את שאלת
אז אם אמרת ואם הבטחת
למה את לא באת?
למה לא צלצלת
למה לא כתבת
למה את לא באת
