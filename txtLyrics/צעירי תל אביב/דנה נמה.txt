שלום, קוראים לי דנה. אני נמה אני קמה
בתעודה הכל רק טוב מאוד, ותמיד הכל מתוק ורוד
ומה אני שומעת כל השנים?
מה יגידו השכנים? אבל מה יגידו השכנים?
כמו בובה של אמה, לא יודעת איך וכמה
צייתנית ונחמדה ובעצם אבודה.
כל קפיץ אפשר למתוח, השתלטו לי על המוח
אבל אתה יודע, אההא, סופו של קפיץ להתפקע!
דנה נמה ונמה, אבל עכשיו רוצה גם דרמה!
ילדה טובה ירושלים בזינוק ישיר אל השוליים
וברגע זה נגמרו הדיונים על מה יגידו השכנים,
נו אז מה יגידו השכנים?
כמו בובה של אמה...
שלום, הורי היקרים! הגיע הזמן לנעורים.
הציפיות היו כל כך גבוהות, אז בא לי לצרוח ולבעוט!
לפורר הכל לפירורים קטנים. מה יגידו השכנים?
נו, אז מה יגידו השכנים?
כמו בובה של אמה...
נו, אז מה יגידו השכנים?
