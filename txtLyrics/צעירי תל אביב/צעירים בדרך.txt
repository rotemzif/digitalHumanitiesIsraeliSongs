צעירים בדרך, מבוגרים בערך
האופק מולנו הולך ומתקרב
ענן מעלינו, סערות לפנינו
הגשם ימתיק את שירו של הלב
הדרך עולה, מתפתלת מולנו
הנייר הוא מורד לצידי התהום
ומחוץ לחלון, הנוף לעינינו
בוער בשקיעה, שטוף באדום
השקט הזה כשמופע לפנינו
כל אחד לעצמו, מחשבות נודדות
כל פעם פוגשים עוד טיפה מעצמנו
נוגעים לא נוגעים ברסיסי חלומות
צעירים בדרך, מבוגרים בערך...
לפעמים הם צצים, השדים בתוכנו
והיחד הזה לעיתים מסובך
שדים שפרצו בדרך בינינו
יעלמו כמו עשן שיעלה על מסך
אחרי הכיתות, הבחירות לכבודינו
וכל מה שנותר הוא אני ואתה
בחירות שאספנו, אספנו אלינו
רגעים שניקח להמשך המסע
צעירים בדרך, מבוגרים בערך...
