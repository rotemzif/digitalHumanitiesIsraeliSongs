עוד מעט הכל ייגמר 
האחרון יכבה את האור 
וכולנו נלך קדימה 
ולא נסתכל לאחור 
עכשיו נותנים ידיים 
ואומרים שהכל לתמיד 
מרגישים אותן הרגשות 
שלא צריך להרגיש 
אבל מחר נהיה 
פחות תמימים 
פחות יפים 
קצת פחות אנחנו 
פחות נשמור 
פחות נזכור 
איך ביחד הלכנו 
היום יושבים בחדר 
שומעים אותם תקליטים 
נכנסים לאותה מכונית 
בלי לשאול לאיפה נוסעים 
אבל מחר אני אוותר עליכם 
אתם תוותרו עלי 
ובסוף נגלה שהיינו ביחד 
פחות מדי 
אבל מחר נהיה...
לא נבוא בלי להודיע 
משתיים עד ארבע לא נצלצל 
ניפגש לעיתים רחוקות ונחפש 
על מה לדבר 
אבל מחר נהיה...
