המגדים אשר בטנא
אין יפים מאלה
וימים אשר כאלה -
הם כולם בזמר הזה.
והבת אשר רוקדת,
אם אין היא לי מי לי,
ואשר נפשי שלי יוצאת רק אליה -
הם כולם בזמר הזה.
יום של חג הוא יום משגע,
השמלה אשר מעליה
והתכלת בעיניה -
הם בזמר הזה
ושריקת הנחליאלי,
וכל מה ששם מחכה לי
וכל מה שזה עושה לי -
הם בזמר הזה.
הזהב אשר בגורן,
הירוק בדשא,
והריח שבאורן -
הם גם כן בזמר הזה.
והסומק בלחייה
ומעט אחרי זה,
ודברים אשר קשורים אלי ואליה -
הם כולם בזמר הזה.
יום של חג הוא יום משגע...
