זה שנולד ליד הים,
זה שנולד ליד הים,
כבר יש בו משהו כחולי,
רוגש מאוד וגבה גלי,
קנאה לרוח.
ספק צולל, ספק שוחה.
כבר יש בו משהו בוכה,
יסוד מלוח.
גאות ושפל חליפות,
וסערות שמתעייפות
בנמל הבית, בנמל הבית.
זה שנולד ליד הים,
זה שנולד ליד הים,
כבר יש בו משהו שחפי,
המאמץ האינסופי,
לקרוא במים.
ולפעמים הוא הזיה,
של דג קטן או קונכיה
בצהריים.
גאות ושפל...
זה שנולד ליד הים,
זה שנולד ליד הים,
בחדרים שלו שבויים,
כמה איים חשאיים
נאות שמיים.
תמיד תמיד הוא יחזור,
אל קו החוף, רשתות האור,
חלקת המים.
גאות ושפל...
