בהתחלה כמו בסוף
עולה באופק אור
רואים מנגד את החוף
ומתחילים לחתור.
ויש לרגע הוא קרב
לרגע מתרחק
שומעים בחוץ איך שהלב
בוכה וגם צוחק. 
ויש לך ביד קצה
של איזו התחלה
ואז אתה פתאום מוצא
את עצמך מולה.
ויש לך שמחה בלב
ועצב לא מוסבר
וקצת אתה עכשיו עוזב
וקצת אתה נשאר. 
ואחר-כך על השבילים
פורח לו הזמן
רואים איך העלים נופלים
ושוב איך הניצן.
ובא אורח ללוות
ואחר-כך עוזב
לומדים לשאת את הפרידות
ושוב להתאהב. 
ויש לך ביד קצה... 
ובסיום כמו בראשית
נשמע ברקע שיר
נושאים עיניים להביט
באופק הבהיר.
והכוכב זורח שם
למרות שסוף היום
ומחדש הבוקר קם
צומח מחלום. 
ויש לך ביד קצה...
