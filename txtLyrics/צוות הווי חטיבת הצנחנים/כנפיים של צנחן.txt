לשיר הזה כנפיים של צנחן
על רקע לב אדום עם זכרונות
השיר הזה מושר כאן על כולם
והוא עובר אתכם בין השורות
בצבע הצהוב של החולות
בשקט הכחול של הלילות
באהבות, אשר הן לכולן 
במיתלה, בסיני ובגולן
כנפיים של צנחן לשיר הזה
כנפיים ומצנח על החזה
ואלף מנגינות ומיתרים
ועוד שרים, ועוד שרים
בצרור פרחי שדה לאהובה
וברעות גברים שלא נותקה
בצעדי הקיץ והסתו
ובאביב אשר תמיד אחריו
לשיר הזה כנפיים של צנחן
בצחוק ובשתיקות אשר לזמן
והוא מושר לו כאן, שורה שורה, 
על רקע לב אדום באהבה
כנפיים של צנחן לשיר הזה...
לשיר הזה כנפיים של צנחן
על רקע לב אדום עם זכרונות
השיר הזה מושר כאן על כולם
והוא עובר אתכם בין השורות
כנפיים של צנחן לשיר הזה...
