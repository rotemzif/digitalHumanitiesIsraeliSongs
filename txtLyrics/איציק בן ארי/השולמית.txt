סתיו באוויר ומטר מתמשך,
בעלעלים אכסה את כול גופך.
חרש אקלע סתוונית בשערך,
טרם תדאי כציפור לדרכך.
ובקיץ, מהרים,
שובי אלי, נערת שיר השירים.
ברביד ובצמיד,
שובי אלי, השולמית.
חורף כבד וברק מתהפך,
בערפילים אכסה את כול גופך.
חרש אקלע כרכומים בשערך,
טרם תפני כאיילת לדרכך.
ובקיץ, מהרים...
שמש אביב, הנהר משכשך,
בשושנים אכסה את כול גופך.
חרש אקלע מרגנית בשערך,
טרם תצאי עלי סוס לדרכך.
ובקיץ, מהרים...
קיץ חזר והיום מתארך,
בנשיקות אכסה את כול גופך.
נזר חוחים לך אתן בשערך,
יחד נרד אל הגן בביתך.
קיץ שב מן ההרים,
הנה חזרת נערת שיר השירים,
ברביד ובצמיד,
הנה חזרת השולמית. 
