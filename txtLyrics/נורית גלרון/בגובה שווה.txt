עמדנו פנים מול פנים
אתה מלמעלה אני מסביבות צווארך
אתה מדבר אלי, המילים עוברות מעלי
פעם היה לי נדמה, היינו בגובה שווה
אהבנו פנים אל פנים
אתה מלמעלה אני כרוכה מסביבך
אתה מלטף אותי, התחושות עוברות בתוכי
עכשיו זה לא רק נדמה, אנחנו בגובה שווה
אז אולי תאמר לי
מה פשר הקשר בינינו
כשאני בקצה הגשר,
קצה גשר הקשר בינינו
איך קרה שקר הקשר בינינו
שיקרנו פנים אל פנים
אתה מלמעלה אני מסביבות צווארך
היו הרבה עלבונות צורבים בפניך, פני
אנחנו בשקר הזה איבדנו כבר גובה שווה
אז אולי תאמר לי...
קמנו פנים מול פנים
אתה שוב מלמעלה אני מסביבות צווארך
היו הרבה החמצות בדרך אליך, אלי
עכשיו לא נוכל לאחות את קצר הקשר הזה
אז אולי תאמר לי...
