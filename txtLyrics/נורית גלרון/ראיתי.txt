ראיתי כשלקחו אותך ממני
ראיתי אותך כשראית אותה
במבט עורג רוצה אותך
שנינו החסרנו פעימה
אתה של התחדשות
אני של אבידה
היא היתה עלומים ויופי
בת עשרה קלה ומרחפת
היא ניתקה אותך מחוט השיגרה
חוט השייכות, חוט המשפחה
היא כבלה אותי לידיעה
שהזמן לא עושה לנו חסד
ומה שבינינו הוא כמו נסיעה אל הלא נודע
והכל הרי נותר בערבון מוגבל
ראיתי...
אני נשארת לאסוף את עצמי עם קמט וכובד ימים
עם מלחמה יומיומית בבדידות
נשארתי למודת אכזבות
עם הידיעה שאתה למוד הבטחות
והזמן לא עושה לנו חסד
ומה שבינינו הוא כמו נסיעה אל הלא נודע
והכל הרי נותר בערבון מוגבל
ראיתי...
ואתה שמצאת עלומים ויופי
בת עשרה קלה ומרחפת
יום אחד עלול לאבד את השיגרה
את השייכות, את המשפחה
וגם אותך תכבול הידיעה
שהזמן לא עושה לך חסד
ומה שבינינו הוא כמו נסיעה אל הלא נודע
והכל הרי נותר בערבון מוגבל
ראיתי...
