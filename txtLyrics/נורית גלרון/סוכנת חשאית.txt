עומדת על הגשר 
מחכה לאיש הקשר שיבוא 
דייגים פורשים שם רשת 
אל מי עלי לגשת פה 
זוג אוהבים עושה לי חשק 
ואולי גם הם בעסק בתפקיד 
האם אתה ממתין לי 
האם עוד תאמין לי בעתיד 
אמרתי שנצא לרקוד 
מים אפלים כזפת 
ואני שוב מתעטפת במעיל 
יש לי שדר ממודיע 
חשוב שהוא יגיע למפעיל 
מה לי גשר צר רעוע 
עם סיפור כיסוי גרוע מפוקפק 
למה זה קורה לי 
כשאתה שם מחכה לי במרחק 
אמרתי שנצא לרקוד 
הבטחתי שנצא לרקוד 
אור של מכונית נוסעת 
בעיקול היא מקרטעת לאט 
זוג האור מוביל לאושר 
הוא נמוג אל תוך החושך, נמלט 
לא הייתי מעוניינת 
והנה אני סוכנת חשאית 
אמרתי שנצא לרקוד 
הבטחתי שנצא לרקוד 
לא יודעת אם לסגת 
אל הבית שמנגד לסיפון 
המכונית קרבה לגשר 
החלון נפתח 
מה פשר ההבהוב 
מה רגלי כושלות לפתע 
הם ירו בי אני מתה 
בלי מילה 
הדם סביבי קולח 
וטובל באור ירח שעלה 
בתנועה איטית צונחת 
מים אפלים מתחת מעקה 
אור ירח רשת אין 
והאם אתה עדיין מחכה 
הבטחתי שנצא לרקוד 
הבטחתי שנצא לרקוד
