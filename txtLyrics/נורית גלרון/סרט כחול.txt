ואז הוא אמר - "יש לי משהו טוב
תבואו כולם פה לשבת קרוב
דבר ששווה להביט בו
הגיע בדואר משוודיה".
אט אט הוא הדליק ואסף לו קהל
כיבו את האור בחצי מעגל
קרסו מסביב וישבתי
על כרך של האנציקלופדיה.
ואז כשריצדו האורות במסך
בצבע טבעי וצילום מפוכח,
נפלתי כמעט כשראיתי אותך
כה קרוב, כמו לנגוע.
נשמתי עמוק לבנה כמו סיד,
הרגשתי כמו אחד מן הצד המפסיד
ידעתי תמיד שלך יש עתיד 
בעולם הקולנוע.
ראיתי אותך בסרט כחול,
ראיתי אותך, כן ראיתי הכל,
את מה שתמיד רק רציתי לשאול
אני כבר יודעת.
עם שלוש כוכבות, לא פחות לא יותר,
עשית דברים שקשה לתאר
ומה שאותי מצער,
שאני באמת לא זוכרת
מתי בי טיפלת בלהט כה רב
מכף רגל עד הראש, מפנים ומגב,
שנים שאיתך על משכב
סרגתי שורות כל הערב.
ראיתי אותך בסרט כחול...
ואז שוב עלו הארות מסביב
לבשתי חיוך 'לא אכפת לי' חביב
שמעתי קולות לוחשים
שהשוודי חתיך משגע.
חשבתי - כן, איזה שוודי מלהיב,
אז מה אם הוא בא לו מצפון תל אביב
לסרט אילם הוא מתאים,
כי זה לא המבטא שקובע...
ראיתי אותך בסרט כחול...
