זה אתה ואני על הגבול הדק
אוחזים בשתי ידיים
זה אתה ואני אחרי מאבק
עוד שומרים על חיים בשניים
לילה מר וסוער שבשקט נגמר
והחושך נמוג מול עינינו
הפחד שבי עכשיו עבר
כשהשמש עולה מעלינו
זה אתה ואני שתי בובות על חוט
כמו עלים עפים ברוח
המחר לא ברור, והיום לא פשוט
ואין פינה לנוח
לך תדע עד מתי הספק ישאר
ומתי כבר נתחיל להרגיע
שום דבר מאליו לא יסתדר
זה לא מה שלשנינו מגיע
עוד אני מחכה כאן
לחיבוק שהיה אז בינינו
אל החום שעטף את גופינו
שחסר לשנינו, היתה אהבה
ועכשיו מה יהיה בסופנו
על אותו הגבול באותו מקום
זה אתה ואני עדיין
על חוט מתח רועד לאורכו של יום
מהלכים בין תהום לשמיים
שתי בובות אהבה בין אמת ושקרים
עם כאב שנוגע בפחד
נחכה כמו תמיד לימים אחרים
שנמשיך ונהיה ביחד
