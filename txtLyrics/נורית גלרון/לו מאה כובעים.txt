לו מאה כובעים לראשי, 
מאה כובעים, מאה צבעים. 
מאה כובעים, מאה צבעים ובני צבע. 
מאה כובעים, מְטַר צבעים. 
לו מאה כובעים לראשי, 
הייתי יוצא אל כיכר השוק. 
מפנה לי דרך בכיכר השוק 
וזורקם עָל משמחה. 
לו מאה כובעים לראשי, 
הייתי יוצא אל כיכר השוק 
וכל האנשים מפנים לי הדרך: 
מצפים לרגע נפנוף הכובעים. 
לו מאה כובעים לראשי: 
מאה כובעים, מאה צבעים ובני צבע. 
לו מאה כובעים ושמש גבוהה, 
ישר אל ראשי, ישר אל צבעַי. 
הו, העם, קריאות התפעלות, בגרונו נכונו 
ומתפעם לבו הכביר בכיכר. 
לב העם המצפה 
לנפנוף מאה כובעים, מאה צבעים ובני צבע.
