הלילה בו מתה האהבה
היה לילה רגיל.
זוג יחף פסע על החוף,
דייג זרק חכה
וחיכה, וחיכה...
כוכבים קרצו לא לי
נשבה רוח חמה.
ילדה בנתה ארמון בחול,
ילד נחמד דרך עליו
הילדה קראה לאחותה
ובכתה, ובכתה...
מגדלור האיר לא לי
שחף מלוח נחת על סוכת המציל.
הלילה בו מתה האהבה 
היה לילה רגיל.
גם קול מהקפה
שפך החוצה בלוז רפה.
זמר שחור שר בקול נסדק - 
'הו בייבי, לו רק היית עכשיו איתי
יקירתי, יקירתי...'
משורר מוכר
על ספסל אבן קר
ישב על נייר
וחיפש מילים שעוד לא אמר.
פתאום התחיל לרעוד,
קימט באגרוף ורוד
את הדף הנקי 
והקיא, והקיא...
מגדלור האיר לא לי
שחף מלוח נחת על סוכת המציל.
הלילה בו מתה האהבה 
היה לילה רגיל.
