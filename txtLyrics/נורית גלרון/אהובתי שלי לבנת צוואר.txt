מעל שדות תלויה הלבנה
נלך לשם אהובתי, נלך מחר
את כל הכוכבים אתן לך מתנה
אהובתי שלי לבנת צוואר.
בכרם כבר בשלים הענבים
נלך לשם אהובתי, נלך מחר
אקטוף לך אשכולות טובים וצוננים
אהובתי שלי לבנת צוואר.
הרחק מעל הים שחפים חגים
נלך לשם אהובתי, נלך מחר
אכין לך מחרוזות צדפים ואלמוגים
אהובתי שלי לבנת צואר.
כבר לובן הפריחה בפרדסים
נלך לשם אהובתי, נלך מחר
לך בושם ההדר נוטף מן העצים
אהובתי שלי לבנת צואר.
הרחק מעל הים שחפים חגים...
הלילה מכסה את ההרים
נלך לשם אהובתי נלך מחר
החושך יעטוף פנייך בשחורים
אהובתי שלי לבנת צואר.
