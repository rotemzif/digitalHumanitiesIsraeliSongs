הכוכב בשמיים רץ לו
וירח יקר הולך
קר לנו כאן בארץ
בלי לשמוע עוד את קולך
הענן הנודד רץ לו
ראי, כמה עננים!
ואדם שדבר לא אץ לו 
מנסה שוב כוחו בשירים
כי אני כבר עייפתי
הו כמעט עייפתי מאוד
גלי לי את שמך הלילה
היי לי אשת סוד
הכוכב בשמיים לא רץ לו
הוא יגיע אל ממלכת היום
ואני לאן אגיע
שאין לי, עוד אין לי מקום
הו גלי לי את שמך הלילה
אהובה זרועת כוכבים
כי אני כבר כמעט עייפתי
ואין לי כוכבים אחרים.
כי אני כבר עייפתי...
