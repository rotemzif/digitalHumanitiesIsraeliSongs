כמה גבוהים החיים מזווית מבטך
ידך הקטנה בידי
עיניך הגדולות מביטות בכניעה
אתה ודאי בטוח שאני כל כך חזקה
אתה לא תראה את ידי האחרת
מחפשת את ידה של אימי
כי זהו קשר השתיקה
קשר השתיקה בחרדה
קשר השתיקה בחרדה
כמה שליו חלומך התמים, התמים
ראשך הקטן על כתפי
הנשימות הקטנות קרובות אל אוזני
אתה ודאי בטוח שאני הכל יכולה
את פחדי בלילות לא תדע, כמוני
כשנדדה שנתה של אימי
כי זהו קשר השתיקה
קשר השתיקה בחרדה
קשר השתיקה בחרדה
אתה האישור שלי לאושר
אישור עם ראש של תלתלים, תלתלים
קשר השתיקה
קשר השתיקה בחרדה
כמה גבוהים מזווית מבטך...
