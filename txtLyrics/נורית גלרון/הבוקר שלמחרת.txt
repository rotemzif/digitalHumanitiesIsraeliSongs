העורקים תפחו והדופק שעט
הידיים לא הספיקו, העור הסמיק להט
הזיעה הטובה, הבשר הנסחט
אך השיר הוא על בוקר המחרת
הבוקר למחרת
למדנו לקדמו אך הכאב אינו נפחת
הקסמים הכהים מסתלקים עתה בלאט
הוא עומד כבר בפתח, מפניו אין מפלט
הבוקר למחרת
הקירות רעדו אז לאט, לאט, לאט
הסתחררנו, ריחפנו כמו בסרט מואט
לפתע נחת בוקר המחרת.
בשר בבשר ועוד לילה כמעט
צוואר אל צוואר, כמעט הבוקר נשחט
הגם בעייני מאותת אותו מבט
כמו שלך מקצה חדר שבי כך ניבט
הבוקר למחרת...
ביצים טרופות, קפה נחלט
שני צנימים חרוכים, עיתון מקומט
זמן ל'חליף הסדינים ולשטוף באמבט
אתה את בשרך, ואת בשרך - את.
התריסים מתחבטים עוד, הסער שקט
הלחיים מלוחות אך יבש המבט
אהבנ, אהבנו, אהבנו כמעט
מה יביא הבוקר שלמחרת.
