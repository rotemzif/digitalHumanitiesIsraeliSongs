יש עולם של חום מתחת לשמיכה 
וראש מלא מיום. 
אתה שוכב, תולה עיניים בתקרה 
וכמו מתוך חלום: 
בא משהו מתרפק כזה, 
רוצה שיפתחו לו 
מן צליל שלם יפה כזה, 
יודע שייתנו לו. 
בלילה הכל נספג אל העור, 
בשקט זורם אל הלב. 
לזמרת הזאת יש קול מלטף 
שתופש וחודר בכאב: 
בה משהו מתרפק כזה 
רוצה שייכנעו לה. 
עם צליל יפה הורג כזה 
יודעת שייתנו לה. 
אתה מרגיש אותך הכי קרוב מפעם, 
הולך למות איתה. 
בהרגשות האלה של המוסיקה בלילה 
יש קסם משוגע: 
כמו משהו מתרפק כזה, 
רוצה שייפתחו לו 
מין צליל שלם שורף כזה 
עושה שיסלחו לו.
