רק שיר עברי תופס לרגע
את התחושות והרגעים
רק שיר עברי עובר לרגע
בין המתים והחיים
רק שיר עברי מרעיד בלי פחד
את האמת מול השקרים
רק שיר עברי עולה ביחד
בחלומות האוהבים
רק שיר עברי קורא באומץ
בחורף מר אל הכיכר
רק שיר עברי זוכר בחושך
את ששכחנו בעבר
שכחנו בעבר
כשאהבת, כשנפרדת
כשצחקת, כשאיבדת
כשבכית משיר עברי אחד
כשנשמת, כשעזבת
כשהתחלת, כשפחדת
כשנזכרת בשיר עברי אחד
שלעולם לא יעזוב את הלב
את הלב שלך
רק שיר עברי פותח צוהר
בלבבות הכי קשוחים
רק שיר עברי מזכיר בעצב
תחברים מהשנים
רק שיר עברי בלב עד בוקר
נותן עוד כוח להמשיך
רק שיר עברי מושך עם שחר 
משמרת לילה אחרונה
רק שיר עברי אומר רק לנו
מי שהיינו מי שעכשיו
רק שיר עברי מאיר בלילה
הוא זר של כוכבים לעד
כשאהבת, כשנפרדת...
