שתים עשרה וחצי, בוקר טוב
אני יוצא החוצה לרחוב
מודעות בגובה מטר, שמש חמה
אני מחכה למלך, מחכה לנחמה
אחת וחמישה, בראש מחשב
כבר שלושים וחמש דקות אני מסתובב
סביב הזנב של עצמי, כאן בפינה
המלך לא מגיע, אני בהמתנה
אני מוכרח, אני רוצה
אני הילד שצורח, שבוכה
יש לי חור בבטן
אני חייב למלא
הנה בא המלך, רכוב הוא נכנס
הוא מזהה אותי ומהבהב בפנס
אני ניגש אליו, מביט ברצפה
קונה ממנו שקט, חוזר לדירה
אני מוכרח, אני רוצה
אני הילד שצורח, שבוכה
יש לי חור בבטן
אני חייב למלא
