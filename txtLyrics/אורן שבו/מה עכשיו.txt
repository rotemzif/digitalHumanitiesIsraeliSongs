הפנסים החכמים מסנוורים אותי מאוד
והבמה פתאום רועדת
ואנשים שמבינים אומרים כדאי לך ללמוד
לעשות את זה אחרת
מה שנשאר מאחורי צמח לאט עם השנים
הזמן חולף ומתאדה
אני מביט בנעליי והן גדולות על מידתי
אבל מצוחצחות יפה
אז מה עכשיו
לאן אני הולך
מה עכשיו
אפילו על עצמי אני לא סומך
מה עכשיו
האור שלי דועך, ונכבה
זוגות עיניים מרחוק עוקבות אחרי תנועות ידיי
גבי כואב אך לא אכפת לי
עיניי דומעות ראשי סחרחר
אני רוצה לצעוק שדי נמאס לי
אז מה עכשיו
לאן אני הולך
מה עכשיו
אפילו על עצמי אני לא סומך
מה עכשיו
האור שלי דועך, ונכבה
אני יודע שהכל זמני
זה תיכף יעבור לי כן, כן
זה תיכף יעבור לי
זה תיכף יעבור
