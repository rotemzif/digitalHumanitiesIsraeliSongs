הלילה נמזג אל היום 
נוסעת רחוק ושקט פתאום 
כמו תמיד מה עכשיו 
כל כך פשוט, הכי מורכב 
הלילה הופך לי ליום 
נוסעת אתה רחוק היום 
עוד לא הבנתי, לא אמרתי 
זכרתי אותך כששכחתי 
המדבר נפרס לי בעיניים 
הנצח כבר כאן בין אדמה לשמיים 
והלב מתרחב מול ים המים 
זה מה שזה בינתיים 
היום נצבע בלילה ואפשר 
לבכות את הכל, עכשיו זה מותר 
גם כשביחד לבד 
ושניים זה כבר לא אחד 
אל תוך הכוכבים אני רואה 
אוכל להיות רכה תוכל להיות אתה 
הרצון למגע לא נרגע 
הרוח לוחשת בי הפוגה
