השכם השכם בבוקר
אצאה מביתי
שילמתי כבר ביוקר
בכל שנות בדידותי
והעולם קורא לי
מכל המבואות
יש בך את העיניים
ואת הלב לראות
ברחוב הבית שאני
הזר והמוכר
נוספה קצת טכנולוגיה
אך הוא אותו דבר
אותו רוכל קורץ 
לאותה זקנה טובה
כי הוא יודע באתי
בגלל האהבה
אני עודי פוסעת
בינות לסמטאות
שואלת מחפשת
רוצה אותך לראות
תפתח חלון או דלת
תיתן לי רק סימן
שאתה עוד זוכרני
ושנשארת כאן
השמש מתקדמת
מעל לעננים
נשמע בכיו של ילד
מבין הבנינים
ואז אתה קורא לי
הנה הנני בא
פתחי את שתי ידייך
תמיד לאהבה
