עוד יום מתחיל ואתה כלל לא בטוח
אם עוד תרצה להמשיך את יום אתמול
כל החיים הם חשבון אחד פתוח
והיתרה נעלם אחד גדול
בלי להרגיש אתה כבר נמצא ברכב
והחדשות-ישנות כתמול שלשום
איך מנתקים וקורעים את חוט העצב
ואיך שומרים על שפיות והגיון
פזמון:
תנו עוד אהבה ותנו לה לנצח
תנו עוד אהבה יפה כבכלולות
תנו עוד אהבה כי הזמן בורח
זו לא העת למלחמות
אז תנו עוד אהבה
לכל דבר עת וזמן יש לכל חפץ
שקר החן מנצח בגדול
כמה מעט מתחלקים בכל הכסף
כמה הרבה נשארים בחוסר כל
צא, תתגלגל, תחייך - אולי תצליח
עם קצת רצון להסיט את הכאב
כל השררה והעושר המבטיח
אין בכוחם להזיז את שעון הלב
תנו עוד אהבה ותנו לה לנצח
תנו עוד אהבה יפה כבכלולות
תנו עוד אהבה כי הזמן בורח
זו לא העת למלחמות
מספיק לכאוב ולרמות
יבוא היום לחלומות
אז תנו עוד אהבה
