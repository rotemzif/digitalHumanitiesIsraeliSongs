והבוקר שנפקח ומתגנב בין התריסים
וצובע את החדר, ופנייך בפסים
את עדיין מנומנמת אך הראש מזמן שומר
על הלב שמתחיל להתעורר
ושנים טבעו בך יופי
של ילדה ושל אישה
וחרצו בך קמט אופי
שניצח כל חולשה
והיום את כבר יודעת
שהשלמת עוד מעגל
ויום חדש כבר מסתובב לך בגלגל
ואז תבוא האהבה שלך
והיא תעיר את מה שבך נשכח
בזמן ובשעה
והיא כבר מגיעה
והיא שלך
כמה יפה האהבה שבך
תני לה יד - והיא כולה שלך 
כל רגע, כל דקה
למה את מחכה
זה הזמן שלך
לפעמים בין הערביים
בכורסה שבפינה
מסתכלת בעיניים
של אותה ילדה קטנה
מה היה בך שהצליח
לשנות ולהשתנות
בעולם של רצונות וכוונות
ועברת את כל הדרך
בת אלפי אלפי מילים
והיכרת תודה וערך
לקוצים ולשבילים
ואספת את כל היופי והכח אל ביתך
עכשיו ללב שלך מגיע לחייך
ואז תבוא האהבה שלך...
כמה יפה האהבה שבך
חצי חיוך והעולם נפתח 
כל רגע, כל דקה
הרי את חזקה 
ובא הזמן שלך
איזה בוקר טוב נפקח ומתגנב בין התריסים
