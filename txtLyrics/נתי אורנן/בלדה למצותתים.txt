הם חיברו מכשירי האזנה וציתות 
והקשיבו לעם באמצע פטפוט 
מה הוא חושב ואיך הוא מרגיש 
אשה עייפה וגבר אדיש 
דיברו על אהבה ופרחים בארון 
הם שמעו כל מילה הם שמעו "בית מלון" 
לפי המכשיר הם ניטרו כל תנועה 
וצילמו גם בוידאו דרך חור במראה 
את הכל הם סיווגו, קיטלגו מסודר 
איך היא גנחה ואיך הוא גמר 
ובדו"ח מפורט העבירו 
לשליט שבחן ובדק 
אם מגזע אחד הם 
או אולי 
את דגימות הזרע והרטיבות 
העבירו למעבדת שינה 
שתבדוק על מה חלמו 
ועל איזו מדינה 
אחר כך סינטזו הכל 
די אן אי עם סרט כחול 
ונתנו לך עם טעם 
של רגש 
כמעט כמו פעם 
כן, כמעט כמו פעם 
לאכול עכשיו 
לבלוע הכל 
אין לאן לחזור 
יש רק חול וחול 
מתוק כמו תרופה 
ארץ עייפה 
לא מובטחת 
לוקחים מה שאפשר לקחת 
ויורדים לים
