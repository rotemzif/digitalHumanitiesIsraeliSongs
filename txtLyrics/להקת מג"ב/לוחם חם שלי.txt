עם חגור ועם המדים
הוא חוזר ליחידה
צעדיו הכבדים
עוד חיבוק לפני הפרדה...
הוא לקח מצפן ופנס
ואיתו נלקח ליבי
ובכיס המכנס
הוא מקפל שיר שהחביא.
עליו מימיה ומפה
ואבק מן הדרכים
לוגם רק עוד טיפה
לוחמים נראו כאן הולכים...
להתראות לוחם חם שלי
חזק ומתוק וחכם שלי
אתפלל שמחר תשוב מן הקרבות
אל שתי ידי האוהבות...
מחר ישוב מן המסע
עם קוץ שקטף בשביל
ואלי הוא יפסע
הדרך הביתה תוביל.
הוא לוחם בקו הקדמי
אלי הוא יפתח ידיו
ויקרא לי בשמי
מנער אבק ממדיו...
הוא הבטיח: "אליך עוד אשוב אני נשבע,
הנדר שלנו לא יופר".
כמו אבק אחכה לו עד היום שהוא בא
אחכה לו כמו פרח בעפר...
להתראות לוחם חם שלי...
