הג'יפ דוהר נוסע עליו במרחב,
על המשמר צופה לוחם במארב,
בקו התפר בצפון, בדרום ובשטחים
נושא דגל לביטחון הפנים,
באירועי ספטמבר ובמערה,
בקו ראשון עומד מוכן ללא מורא,
על חומותייך עיר דוד שומר אני,
אם אשכחך תשכח ימיני.
משמר הגבול, זה החייל שלי,
משמר הגבול זה הבית שלי,
משמר הגבול, לוחמים לוחמות,
בין הכומתות הירוקות.
ויעלה האור ושתשקע חמה,
האצבע על הדופק ער לכל צרה,
להיתקלות עם מחבלים, מול זורקי האבנים
עומדים טובי הלוחמים,
בשמאל ימין אל המסדר הם נכנסים,
עומד בדום, מצדיע לירוקי מדים,
כי לוחמייך במג"ב אותך שומרים
בכל מצב, ארצי שלי מולדתי.
משמר הגבול זה החייל שלי...
