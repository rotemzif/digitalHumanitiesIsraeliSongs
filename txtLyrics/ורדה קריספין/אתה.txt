הצל על הקיר, מזכיר לי אותך 
טיפה בחלון, מזכירה לי אותך 
תקתוק השעון, מזכיר לי אותך 
כל ראש מתולתל, מזכיר לי אותך. 
הריח שלך נדבק לגופי 
הטעם שלך עדיין בפי 
שפתי הסדוקות רוצות רק אותך 
ידי מבקשות שוב לנדוד על גופך 
אתה ואתה ואתה 
אתה ואתה ואתה... 
הקול שלטף לחש ואהב 
נשמע לי צורם לפתע עכשיו 
השיר האהוב מכאיב לי כל כך 
ורגע אבוד כמו נצח נמשך 
אתה ואתה ואתה... 
סדין מקומט, מיטה לבנה 
קשה להבין שחלפה לה שנה 
נושבת הרוח, רועד הוילון 
וזבוב מטפס לו על החלון 
אתה ואתה ואתה 
אתה ואתה ואתה...
