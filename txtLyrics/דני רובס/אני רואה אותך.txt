בתוך כל בד בהיר, בכל מנעול נפתח
בכל צללית אני רואה אותך
בניחוחות הגוף, במעבה הסבך, אחרי כל עץ
בכל מיתר נמתח
בסוף כל מחשבה, אחרי כל רגע רך
בכל תינוק אני רואה אותך
מאחורי כל קיר, מעל לכל מסך, כל לחישה
בכל אוושת סדין אני רואה אותך
כשאת תהיי שלי, אז את תהיי שלך
יש בתוכך עולם גועש, אני מוכרח
לרוץ לאש, להיות זה שיציל אותך
בתוך כל להבה, בלב החשכה
בעיוורון, אני רואה אותך
בתוך הצעקה, קשוב לכל סימן, חסר אונים
נלחם בין הגלים, למצולות נמשך
כשאת תהיי שלי, אז את תהיי שלך
גופך לצד גופי מונח, מזמין ורך
אני חייב להיות זה שיסעיר אותך
בשקט שלפני, בלב הסערה
בשיכרון, אני רואה אותך
את מתמלאת דברים שמרוקנים אותך
כל כך סבוך, אבל אני מוכרח
בכל דבר סביבי
אני רואה אותך
וכל דבר סביבי...
