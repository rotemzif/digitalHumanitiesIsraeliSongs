כמה שנים אתה סופר?
כמה עמוק אתה חופר לחפש תרופה?
כמה כבישים נסעת כבר
כדי לכסות את העבר בשמיכת שלווה?
משורר זקן בא לעיר מקלט
הרחובות ריקים, אין שם אף אחד
מסתכל סביב מחפש קהל
מישהו שיצא, מישהו שישאל -
כמה ברור נראה הכול, כמה שחור
כמה סגול כמה הופעות
מי בא לאימא לנשיקה?
הציפייה הארוכה, ביקורות רעות...
משורר זקן בא לעיר מקלט
הרחובות ריקים, אין שם אף אחד
מסתכל סביב מחפש קהל
מישהו שיצא, מישהו שישאל -
הפיצוצים והשיפוצים ומתי איחרת לבחור?
את מי לקחת, למי סלחת
ומי נשאר מאחור?
כמה סודות כבר נמחקו?
הרעלים שנספגו במחזור הדם
כמה ניצול ושקרנים
כמה עוגות אל הפנים, כמה בני אדם...
משורר זקן בא לעיר מקלט
הרחובות ריקים, אין שם אף אחד
מסתכל סביב מחפש קהל
חומרים לשיר, אם הוא רק יוכל...
משורר זקן בא לעיר מקלט
הרחובות ריקים, אין שם אף אחד
מסתכל סביב מחפש קהל
מישהו שיבין, מישהו שישאל -
כמה זמן נשאר?...
