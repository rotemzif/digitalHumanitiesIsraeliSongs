חלונות נפתחים בלילה אל החשיכה
מרחוק מישהו צועק ומישהי בוכה
את רואה, המרחק בינינו לא כל כך גדול
עוד מעט המיטה תצמיד אותנו
והכל יקבר בתוך החול
הכאבת לי
באוויר מתנפצות מילים כמו ים שלא נרגע
הסדינים מתקמטים כמו פנים בדאגה
את רואה, המרחק עכשיו הולך ומתקצר
אחרי רעידת האדמה הכל חוזר
אבל כלום כבר לא עוזר
הכאבת לי... הכאבת לי
או אני - או הוא
את רואה, מה שלא תגידי ישאר תפל
ועכשיו כל התום שלך נראה פתאום אפל
נסיעה בערפל
הכאבת לי... הכאבת לי
או אני - או הוא
אף אחד לא חושב עלינו, לא אכפת לאיש
לכולם יש שמחות קטנות וצער להרגיש
את רואה, יום חדש עולה המעגל הושלם
בשבילי - זה מכאיב יותר מצער העולם
הבשר החי, הדם
הכאבת לי... הכאבת לי
או אני או הוא
