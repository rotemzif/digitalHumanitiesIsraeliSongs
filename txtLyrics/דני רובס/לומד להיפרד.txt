ילד זוכר את כל מה שמפחיד אותו
יש רגעים שתמיד ילכו איתו
גם אם הראש לפעמים רוצה למחוק
ההד עולה, כמו מרחוק
חדר חשוך מסדרון לבן ארוך
מעבר לדלת קולות מסבירים ברוך
אור פלורסנט בוהק, מכונות שתיה
ודוד נותן לו עוגייה
כל מה שחשב שהוא בשליטתו
כבר התמוסס בין הידיים ועזב אותו
על פניהם עלה חיוך לא אמיתי
בהילוך איטי
כשחיבקו אותו חזק הרגיש פתאום
שמשהו בהם שונה ומגונן היום
והילד שזוכר ומפחד
דרך הקירבה - 
למד להיפרד
ילד צובר את כל מה שמפליא אותו
ריח וצבע שנשארים איתו
כל השנים בראשו נשארה תמונה
המסדרון, ההבנה
כל מה שחשב שהוא בשליטתו
כבר התמוסס בין הידיים ועזב אותו
על פניהם עלה חיוך לא אמיתי
בהילוך איטי
כשחיבקו אותו חזק הרגיש פתאום
שמשהו בהם שונה ומגונן היום
והילד שזוכר ומפחד
דרך הקירבה - 
למד להיפרד
המסלול ארוך, והמשא כבד
דרך הקירבה - 
אפשר להיפרד...
