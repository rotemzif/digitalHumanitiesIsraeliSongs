בכפר קטן ליד ההר
קרה פתאום דבר מוזר
אולי כישוף, אולי אסון
הכל קרה תוך זמן קצר
הכפר היה מלא חיים,
כולם עבדו כתבו שירים
כל ערב בכיכר רקדו עד שעלה היום
ואז בלי אזהרה בכלל
קרה אותו מקרה אומלל פתאום
פתאום הכפר הפך אטום
ולא היה רצון לכלום
אף אחד לא קם לשיר
שדה ירוק הפך לחום
ואף אחד לא קם לרקוד
ואף אחד לא בא לעבוד
והשדות קמלו לאט והעצים בכו
הכל סגור, עצוב וקר
הציפורים שבכיכר פרחו
מה קרה? מה קרה?
איך הטוב הפך לרע?
ואיך פתאום בלי הרצון
הכל נראה כל-כך עצוב?
מה קרה? מה קרה?
הם חשבו שאין ברירה
ואיך ומה אפשר עכשיו
כדי שהרצון ישוב?
כן השמועה עברה מהר
ואף תייר לא בא יותר
הכפר הזה ליד ההר
היה קרוב להיגמר
כולם אמרו שזה כישוף
או משהו קרה בגוף
אולי איזה קוסם לקח פתאום את הרצון
ואי אפשר להתמרד
כי הוא יכעס ואז ירד אסון
מה קרה? מה קרה?
איך הטוב הפך לרע?
ואיך פתאום בלי הרצון
הכל נראה כל-כך עצוב?
מה קרה? מה קרה?
הם חשבו שאין ברירה
ואיך ומה אפשר עכשיו כדי שהרצון ישוב?
בוא ותנגן לי שוב!
ואז פתאום ילדה קטנה
חשבה לרגע ואמרה:
רצון זה משהו פרטי
תמיד תמיד ישנה ברירה
אנחנו מחליטים לבד
כי יש רצון לכל אחד
ואז הכל יכול לחזור להיות אותו דבר
הכל יכול להיות הפוך
אז בואו ונחזיר חיוך לכפר
תגידו -
מה קרה? מה הקרה?
איך פתאום נגמר הרע?
ואיך עם הרצון הטוב
גירש את כל מה שעצוב?
מה קרה? מה הקרה?
בידינו הברירה
וכשרוצים אז כל דבר קטן
נראה יותר חשוב
בוא ותנגן לי שוב!
בכפר קטן ליד ההר
הכל חזר להיות -
אותו דבר!
