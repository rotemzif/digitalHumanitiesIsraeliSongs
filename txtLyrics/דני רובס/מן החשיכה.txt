מן החשיכה למדתי איך בשקט לחכות
מן החשיכה שלווה ורחש נשימות רכות
מן החשיכה גפרור ניצת
מאיר עיניים עמוקות ומהבהב בלי מנוחה
אני מתמלא בך.
מן החשיכה שמעתי את פחדייך מרחוק
מן החשיכה נשמתי את הריח המתוק
מן החשיכה שמעת כשנכנעתי לך
עם כל הזכרון עם כל השיכחה
אני מתמלא בך.
מאחורי החדר הקטן שלך
השמש מעירה את השדות
ריחות של אדמה וצווארך החם
אני נושם אותו, אני נושם אותך.
מן החשיכה חיפשתי לי מסתור במבטך
מן החשיכה גיליתי רמזים לשתיקתך
מן החשיכה אני שומע את בגדייך הנושרים
כמו עלים על מדרכה
אני מתמלא בך.
מאחורי החדר הקטן שלך
הגשם מנקה את השדות
לכוד בתוך מילים כמו איל שבסבך
אני לכוד איתו, אני לכוד איתך.
