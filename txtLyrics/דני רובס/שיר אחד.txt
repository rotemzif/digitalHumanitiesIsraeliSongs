בין שורות ריקות, בין ערמות קרטון
בין הפלסטיק הצבוע לבטון
בין הבורות למרירות, לזהירות
שיר אחד יכול לברוח
בין הריאליטי למציאות
בין הרוע, בין השקר לצביעות
בין הקמפיין המסתמן למה שאין
שיר אחד יכול להימלט
להיות קשוב, לקלף את כל שכבת הציניות
לגעת בחשוב
ללטף ושוב לנחם ולעטוף
ולהזכיר את מה שלא ישוב
בין המחסומים על תפר הגבולות
בין הפרטיות לאורך השמלות
בין העימות לאטימות, לאלימות
שיר אחד יכול להימלט
להיות קשוב, לקלף את כל שכבת הציניות
לגעת בחשוף
לנחם ושוב ללטף ולעטוף
ולהזכיר את מה שלא ישוב
נחמה קטנה, מתנה שתתרפק על התמימות
במנגינה חמה
יש עוד בשביל מה
אחרי הזרם העכור תמיד נגלית האדמה
בין האדישות לקור המשתלט
שיר אחד תמים יכול להימלט
רגע שקט, לא מתחרט
ובאמת
שיר אחד יכול לצאת
