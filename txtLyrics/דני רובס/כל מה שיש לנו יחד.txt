הגשם בא, עיר עייפה,
מקפיא אותה במעופה,
שוטף אותה כמו במקלחת.
עם כוס של תה מול התנור
סגורים בתוך מה שאסור,
אני ואת שנינו ביחד.
תריסים אוטמים את החלון
כך לא רואים אותנו דרך המנעול,
התיבה שבמבול.
הגוף הופך כלי נגינה,
ואז נשקע אל השינה,
זה כל מה שיש לנו יחד.
את לימדת אותי לאהוב אותך בתוך החושך
את למדת ממני לא להסתתר כשאור עולה.
לבדך היית, אני לבדי,
הזמן התאים, לקחת את ידי,
מתוך חלום את נאנחת.
בחנו כל מה שאפשר
היית שמחה, אני מאושר
זה כל מה שיש לנו יחד.
את לימדת אותי שאפשר אולי מעט אחרת,
את למדת ממני את הכוח בלהיות לבד.
בתוך ידי שיר מחכה,
עד שאמות, עד שאבכה,
כל הבדידות בי מנוצחת.
המיסי בי את כל הפחד
אנחנו,
זה מה שיש לנו יחד.
