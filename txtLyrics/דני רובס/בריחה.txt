עכשיו כשכל המסיכות נפלו
והדברים הכי קשים עלו
במקום לשלוח יד ולרכך
את בורחת שוב מעצמך.
זה לא פשוט כשמישהו חודר
את כל ההגנות, את הגדר
אני מוכן לכל, קורא בשמך
את בורחת שוב מעצמך.
חבל, הסתיו הביא איתו ניחוח
חבל, אין שום מקום ראוי לברוח
אני רוצה אותך לאט
בדיוק כמו שאת.
אם תברחי הכל ישקע איתך
שוב ייסגר כל מה שכבר נפתח
עוטף אותך כשאת אומרת "לך..."
ובורחת שוב מעצמך.
חבל, הסתיו הביא איתו ניחוח...
זה לא יכול להיות שכאן בלב
תשאירי לי רק זיכרון צורב
כי האמת, היא לא תרפה ממך
גם אם תברחי מעצמך.
מה שנתתי לך כבר בתוכך -
גם אם תברחי מעצמך...
