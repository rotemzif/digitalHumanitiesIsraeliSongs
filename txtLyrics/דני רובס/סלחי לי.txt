עוד מעט נגמר הלילה, החומות נפלו
העיניים יבשות והמילים אזלו
את נראית מותשת ואני מרגיש זקן
מתקשים להיפרד, אבל יודעים שכן...
עוד עונה אחת עוברת, מתקרב הסוף
אנשים עם שחר מתעמלים ליד החוף
הבגדים כבר ארוזים והשעון רומז
ואני רוצה לגעת בך ולא מעז -
סלחי לי, סלחי לי
ניסיתי להסביר ולנחם
סלחי לי, סלחי לי
על משאלה שכבר לא תתגשם
סלחי לי על הבטחות שלא הצלחתי לקיים
אני מוכרח ללכת
סלחי לי, אני אשם.
על אותם לילות כשלא הייתי לצידך
לא ידעתי מי את, לא ראיתי מה כוחך
עץ נופל ביער, ילד משחק בחול
על מה שנתת, מה שאני לא יכול...
על הלילה בו בכית ולא יכולת לישון
כשעשינו אהבה בגשם הראשון
על כנפי ידייך הפרושות ומבקשות
על הצער, על החטא שלי - ועל עונשו
סלחי לי, סלחי לי
ניסיתי להסביר ולנחם
סלחי לי, סלחי לי
על משאלה שכבר לא תתגשם
סלחי לי על הבטחות שלא הצלחתי לקיים
אני מוכרח ללכת
סלחי לי.....
סלחי לי, סלחי לי
ניסיתי להסביר ולנחם
סלחי לי, סלחי לי
על משאלה שכבר לא תתגשם
על הבטחות שלא הצלחתי לקיים
אני מוכרח ללכת.....
סלחי לי - אני אשם.
בחדר הילדות כבה מזמן האור
ואני בולע במבט כדי לזכור
מסתכל אחורה לשניה כמו אשת לוט
על תשובה אחת יש מאה אלף שאלות....
סלחי לי
