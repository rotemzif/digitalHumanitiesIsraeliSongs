אל תצחק, אל תבכה, אל תדהר קדימה, אל תחשוף הרבה
אל תבער, אל תכבה ,אל תגיע פנימה, שב ותחכה
אל תיגע, אל תפחד, שוט רק עם הזרם, אל תבכה בצד
אל תעיז, אל תלמד, אם תחשוב אחרת, תשאר לבד
וזה רק "אל" ו "אל" , תמיד אומרים מה לא, מה "אל"
וזה מתסכל כל כך להיות מחוץ למעגל
מה שאי אפשר, מה שלא מותר, מה שלא מוכר
תמיד נראה יותר סקסי, ופי אלף קל
וזה רק "אל" ו "אל" , אתה כלוא בתוך ה "אל"
וזה עושה אותך יותר פגיע ואומלל
אז אולי תצא, אז אולי תרצה, אז אולי יצא ממך
המיוחד, המפותל...
אל תשתוק, אל תצעק, אל תהיה כמו אבא, תתקשר בחג
אל תנבול, אל תפרח, אל תבוא, תיגע בה, אין לך מושג...
והמילים כבר נשכחות בתוך המסיבה
כמה אפשר לרדוף אחרי האושר שלא בא
וכולם נוגעים, וכולם עילגים, וכולם חגים
במעגל דביק ולא מוצאים סיבה
וזה רק "אל" ו "אל" , אתה כלוא בתוך ה "אל"
וזה הופך את כל מה שחדש למקולקל
אז אולי תצא, אז אולי תרצה, אז אולי יצא ממך
השד ההוא המקולל...
אל תשמור, אל תזרוק, אל תהיה כנוע, אל תאכל מתוק
אל תקנה, אל תבדוק, אל תהיה תקוע, אל תיסע רחוק...
אל תצחק, אל תבכה, אל תדהר קדימה, אל תחשוף הרבה
אל תבער, אל תכבה , אל תחזור לאמא, שב ותחכה
אל תמרוד, אל תבחר, אל תהיה מתוח, אל תחזור מחר
אל תוסיף, אל תחסר
אל תפסיק לבדוק את מה שלא מותר.
