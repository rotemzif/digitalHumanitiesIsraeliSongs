קם להביא לך משהו קר מהמטבח
גם אם עכשיו את לא רוצה כל כך
מה שאמרתי לא התכוון לשום דבר
סתם איזה ריב טפשי ומיותר.
עוד נשימה אחת, אור מנורה עירום
לא מתרומם להחליף לתקליט אחר
מתקרב אליך אל החום
אל תכעסי עלי, אל תרדמי בוכה
אל תתכסי בחשיכה.
תני לי לשמוע איך התינוק בועט בפנים
תיכף הם יתפזרו העננים
אז תספרי לי כמה קשה היה היום
או שנצא סתם כך לשום מקום.
עוד נשימה אחת...
אז אנגן לך שיר שנולד ממש עכשיו
את תסדרי כרית ליד הגב
ככה בשקט בואי אלי קרוב קרוב
עד שנשמע שבוקר ברחוב.
