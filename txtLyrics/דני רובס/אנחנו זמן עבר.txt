אחרי שהסתובבתי כל הלילה במכונית
שואל ומתלבט עם התשובות שלא ענית
אנחנו שני עלים, ברוח חורף נסחפים
וכמו בשיר על מיכאל מושכים את הסופים
אני עומד מתחת לחלון ומהסס
מושך את השנייה הזאת, צריך להיכנס
בדיעבד מפתיע איך סחבנו עד לכאן
וכל אחד ימשיך לו לדרכו נושא מטען
אז בקול דממה, בלי מהומה, כאילו לא היה דבר
עוד דקה אחת, אנחנו זמן עבר
כשכל הסימנים היו שם, התלבטתי עוד
משכתי כמה שיכולתי, עם ההשלכות
היית זרה ורחוקה, הייתי דכאוני
החום שלנו נהפך לקוטב הצפוני
שיחקנו תאומי סיאם שגורלם הופרד
מה שהכי אהבתי בך הפך להיות מטרד
אני עומד למטה ומביט אל התריסים
וזה לא הוליווד בכלל, אצלנו אין ניסים
אז בקול דממה, בלי מהומה, כאילו לא היה דבר
עוד דקה אחת, אנחנו זמן עבר
תביטי בי, הכל נגמר
יותר טוב כך מהיומיום המנוכר
החדר ריק, כלום לא נשאר
יותר טוב כך, השלמנו כבר
שעוד דקה אחת, אנחנו זמן עבר
כיביתי ת'מנוע ולקחתי החלטה
וכל הגוף שלי דרוך, מוכן לספוג אותה
בדיעבד מפתיע איך הכל הוליך לכאן
עומד ליד הדלת בשתיקה, הכל מוכן
כאילו לא היה דבר
אנחנו זמן עבר...
