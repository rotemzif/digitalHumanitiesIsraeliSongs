מערבולת של אש ורכבת שדים,
שערים נסגרים בארמון.
הד קולות מרחוק ואותות סכנה,
צל חולף בחשכת מסדרון,
באולם הגדול שולחנות ערוכים,
השומר במגדל מסתכל.
עוד מעט ההמון שעולה מהכפר 
יהדוף את קירות הברזל.
"מה יהיה עלי? מה יהיה?"
המלך לוחש לליצן.
"מה יהיה עלי? מה יהיה?
הולך בלי לדעת לאן".
מערבולת של אש, צעקה חנוקה,
הכלבים נוהמים בחצר.
על כסא מזהב הם יושבים בשתיקה
מחכים שהכל ייגמר.
מה יהיה...
מערבולת של אש ואורות לפידים...
מערבולת של אש ורכבת שדים...
(מלכים אבודים...)
מערבולת של אש...
