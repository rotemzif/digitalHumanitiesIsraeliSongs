התופים מרעימים באופק מבוא לסיפור מלהיב
אצבעות חרושות מזוקן וספר מצהיב
והוא מחפש לאור ירח מוצא את הדף מוכן
חוזר ומפליג רחוק אחורה לימי אגדות יוון
אב ובנו לכודים בשמש, האי והים סביבו
השמיים קוראים למעלה למי שרוצה לבוא
הבן הקטן פורש ידיים, מראה באוויר סימן
אנחנו נבנה ארבע כנפיים, נעוף, נימלט מכאן
הוא מוכן
הדמיון ממריא אתנו, כשלעוף זה לא שפוי
פיתרון שלא ידענו או מוצא בלתי צפוי
עוד מעט נצמיד כנפיים, ריח חופש באוויר
עוד מעט... ונעוף...
שום דבר לא חזק יותר מרצון להיות חופשי
והם לא מביטים למטה, חוקים זה דבר טפשי
ואיקארוס מתרחק לשמש שיכור מעצמת הגוף
אולי בסיפור נפל הימה, אצלי הוא ממשיך לעוף
הדמיון ממריא אתנו, כשלעוף זה לא שפוי
פיתרון שלא ידענו או מוצא בלתי צפוי
עוד מעט נצמיד כנפיים, ריח חופש באוויר
עוד מעט והוא בורח, איש צעיר ועיוורונו
עוד מעט... ונעוף...
התופים מרעימים באופק סיפור אגדה אחר
אצבעות חרושות מזוקן וספר שמתפורר
והוא מחפש, עובר בספר, ושב אל אותו הדף
תמיד כשהוא ירים עיניים, הקול יתחנן אליו
בוא נעוף... איקארוס...
