יום שישי, את לבד בבית
עיתון עבה עד יאוש, דיסק ישן נושן
בלי תנועה מול הטלויזיה
את קוראת לעזרה בענן עשן
ואני מביט בך מהצד ויודע שאין לך אף אחד
שישבע שאת כל מה שהוא חלם תמיד
וכל מי שרצית קרוב - התרחק
זה מכאיב איך כל העולם מתחלק לשניים שניים -
ואת השארית
טלפון מאמא
כמו שמיכה את צריכה למלא ציפיות
הרופא מפהק אלייך
עם בדידות, הוא אומר, ממשיכים לחיות
ואני מביט בך מהצד ויודע שאין לך אף אחד
שישבע שאת כל מה שהוא חלם תמיד
וכל מי שרצית קרוב - התרחק
זה מכאיב איך כל העולם מתחלק לשניים שניים -
ואת השארית
בכל הפאבים אש מדומה
ריח של צ'יפס, ריחות זימה שופעת
אף אחד לא יאמין
שכמו שאת - עדיין אין לך אף אחד
שישבע שאת כל מה שהוא חלם תמיד
וכל מי שרצית קרוב - התרחק
זה מכאיב איך כל העולם מתחלק לשניים שניים -
ואת השארית
