אז החלטנו לעבור למקום פחות יקר,
ברחוב קטן בצד השני של הכיכר
בדצמבר תל אביבי מפלח וקר ושנינו.
התחלות חדשות אלף תשע מאות שמונים,
ארוחות מוכנות, מסעות מתוכננים -
העולם והאושר נכנעו ושכבו לרגלינו
לא היה בעולם דבר שיפריד ביננו.
קמת מוקדם והלכת לדירה החדשה,
להזיז ארגזים לדבר עם האשה,
ואני עוד ישן עם טרנזיסטור קטן שהבאנו.
ואז Lucy in the sky טלטל אותי לקום
ו- a day in the life קפה מהקומקום
וקריין שנשבר כשהודיע שלנון איננו
ומותו כמו חייו סימן חיי ומותנו
פולח כמו כאב בגשם אז חציתי את הרחוב אלייך,
ועמדנו חבוקים באור חיוור אני זוכר את מגע ידייך.
איך רכבות נוסעות רכבות באות עמוסות מטען בחושך
וצללים מנופפים אלי שלום מהיר.
רכבות לוקחות אותך אותי למקום רחוק מאיתנו,
ואנחנו משלמים את המחיר.
בדצמבר תל אביבי קולנוע מיושן
בסרט Imagine בפני קהל קטן
השעון נעצר בשמונים ושמונה עלינו.
שם אשתו הראשונה סיפרה בקול שקט,
על רכבת להודו מסע אל האמת
היא סיפרה עליהם ואני חשבתי עלינו.
כמו שלנון היה אמרה, כמו שג'ון איננו
בהמולה היא נשארה על הרציף המון סגר עליה.
היא ידעה שהרכבת שנסעה לקחה אותו מסיפור חייה
איך רכבות נוסעות...
בתוך המזוודה שלך אולי יש עוד תקוה אולי אי שקט
בשלי יש את המוזיקה שלו ועוד תמונה עצובה מסרט
איך רכבות נוסעות...
