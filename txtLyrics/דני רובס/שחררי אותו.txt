את יפה יותר
מקסימה אותו כמו פרח שנפתח
שחררי אותו.
כשאת מוכנה
הוא יבוא אלייך, הוא פשוט מוכרח.
יש לך את כל מה שהוא חשב שלא יהיה לו לעולם,
אבל הוא כל מה שיש לי או יהיה לי אי פעם
שחררי אותו.
את צעירה יותר
אין לך ילד, אין לך קמט בפנים,
שחררי אותו.
יש לך בחיוך את כוחם של הזמנים המשתנים.
יש לך את כל מה שהוא חשב שהוא הפסיד כשחי איתי,
אבל הוא כל מה שיש לי או יהיה לי אי פעם,
שחררי אותו.
באמצע האפור הזה, מגע כזה,
אז מה הפלא, שהוא הלך איתך,
אבל כשישבר
את לא תדעי איך לשכך את כאביו,
הוא יחזור, הוא מוכרח.
אין אצלך גבולות
יש רק קסם וריחה של הרפתקה,
שחררי אותו.
אין עבר, עתיד
רק נוחות רכה לשקוע בחיקה.
יש לך את כל מה שהוא חשב שהוא איבד כבר ושכח,
אבל הוא כל מה שיש לי או יהיה לי אי פעם,
שחררי אותו.
בתוך כל השגרה הזאת, סופה כזאת,
אז מה הפלא, שהוא הלך איתך,
אבל השורשים שלו, תרצי או לא,
עמוק בתוך חיי,
הוא יחזור, הוא מוכרח.
אם את מבינה
תני לו לחזור לאן שהוא שייך,
שחררי אותו.
עוד כמה שנים יהיה לך איש שיהיה שלך.
אז כמו מרחוק המילים שלי אולי יהדהדו
הוא כל מה שיש לי או יהיה לי אי פעם
שחררי אותו.
