אחרי שכל זה יגמר, ניקח שמיכה גדולה ותיק קטן
קצת עוגיות, תה וסוכר
נמצא פינה שאף אחד עוד לא חילל, להתפנק בה
עד מאוחר, איך שנבחר
עד שנבער
אחרי שכל זה יגמר, נהיה כבר בטח במקום אחר
שקט, מתוק, את תתקרבי
ומשהו, אנ'לא יודע מה
יבשיל בי כמו בקצה ענף עץ החיים
את תקטפי, את תתעטפי בי
ואני אוהב אותך
את יודעת שהגחלים שלוחשות בתוכי
הן מחשבות שלך
אחרי שכל זה יגמר, נהיה הר געש שעומד לפרוץ
הדק דרוך, קפיץ משתחרר
אני ארצה אותך כמו שאף פעם אף אחד עוד לא רצה
כמו מטורף, כמו משורר
כמו שחסר לך
איך אני אוהב אותך
את יודעת שהגחלים מלחשות בתוכי
את הסודות שלך
אחרי שכל זה יגמר לא נאלץ יותר לסגת
איש לדרכו, איש למעשיו
איש לביתו, איש למעשיו.
אחרי שכל זה יגמר אני ארצה אותך
כמו שאף פעם אף אחד עוד לא רצה, אף אחד...
