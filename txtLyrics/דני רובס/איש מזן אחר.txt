החשיכה מתעבה
הסכנה מרובה
אני עומד על המסלול ומחכה
כי עוד מעט האישור
אני אמריא בלי איחור
כולם יצפו בי שם ליד המעקה
באוויר במרחב
הרקיע רחב
כמו בתוך תמונה
והכל מסתחרר
המחסום משתחרר
הרשות ניתנה
אני מעל מחשבות
רואה שקוף אות לאות
חוקר לעומק עד לפרט האחרון
מה שנראה ענקי
מה שנשמע ייצוגי
הכל חוזר פתאום לגודל הנכון
באוויר במרחב...
רחוק למעלה הבדידות יותר חמה
רחוק מעל האדמה
באוויר במרחב...
החשיכה מתעבה
הסכנה מרובה
אני חוזר אל המסלול ומתחבר
כי עוד מעט האישור
אני חוזר לביקור
זה כבר סגור
אני שייך לזן אחר
מה אני אומר
איש מזן אחר
