בלילות ארוכים הם טורפים את שנתי, הנופים של ילדותי
המקום הרחוק הפנים הטובות שתמיד הולכים איתי
ומעבר לזמן היא גבוהה עוד יותר, הגדר הלבנה
העצים שלי מזדקנים והולכים שנה אחר שנה
היתה לי הבטחה בעיניים לעוף יום אחד כמו עיט
ולאט כמו הצב לכל מקום שאלך
אני לוקח איתי את הבית
מתחת לכל יש משהו טוב, נזהר לא להכאיב
קצה של קרחון, פסגה לבנה, שכבות עבות סביב
ומי שתדע לקלף אותי, לגעת באמת
תמצא את הילד ההוא שחשב שאין לו מה לאבד
היתה לי הבטחה בעיניים...
בלילות ארוכים הם טורפים את שנתי, הנופים של ילדותי
המקום הרחוק הפנים הטובות שתמיד הולכים איתי
ואני מתעורר ומביט בתיקרה, מאין יבוא עזרי
מוקדם מדי לוותר על חלום, מאוחר מדי להמריא
