השד יצא מהבקבוק
כשההסגר היה הדוק וכולם ניסו למצוא תירוץ ולרוץ
השד יצא מהבקבוק
באיילון היה פקוק, איזה עומס על החניונים, אין אונים
וכל מי שהרגיש דפוק ניסה להתפרץ אל המחסום
החום שבר את האיפוק
השד יצא מהבקבוק
אני חולם בלילה, על האוקיאנוס הגדול
שקדיה פורחת, ארמונות גדולים בחול
כמה קל ליפול...
בין הפטיש והסדן
צל כהה מעל גוש דן, כשאין תקוה הוא נאחז ולא זז
עולם כמנהגו נוהג
ובטח מה שלא הורג במקום לשבור ולרסק מחזק
אל תפתח פה לשטן, אל תמהר לצאת מהדבוקה
כל כך צפוף כאן וחנוק
השד יצא מהבקבוק
אני חולם בלילה, על האוקיאנוס הגדול
שקדיה פורחת ארמונות גדולים בחול
כמה קל ליפול...
אין לדעת מה יהיה והנבואה היא לשוטים
בין הפרק לפסוק
השד יצא מהבקבוק
אני חולם בלילה, על האוקיאנוס הגדול
שקדיה פורחת ארמונות גדולים בחול
הרקיע הכחול, צבוע במכחול
כמה קל ליפול...
עזה כמוות אהבה, אז רק המוות
אהבה היא מוחשית והיא קרובה
אני נתלה בה, נאחז ולא זז
זה עובד וזה בדוק, הקלישאות והניתוק
והראי מולי סדוק
השד יצא מהבקבוק
