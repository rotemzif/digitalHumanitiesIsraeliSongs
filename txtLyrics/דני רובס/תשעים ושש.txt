כשנגמרה ההופעה חיפשנו בית קפה לשבת
אמרת שמוסיקה היא כמו תרופה לנקודה כואבת
ששיר מתוק משביע את הגוף
מילים הופכות את הכאב שקוף
מלחין גדול אחד נפטר, בחוץ החורף משתגע
שנה בפתח מתכוננת, ממרקת את חגיה
שמיכות עבות חוזרות אל המדף
הקפיץ דרוך, אני מרגיש מוטרף
חום גופך בגופי, מעגל אין סופי
מה נשאר לבקש מתשעים ושש
ברדיו מדברים שלום בחוץ הרוח משתוללת
הלואי והתשובות היו יפות כמו איך שאת שואלת
האהבה עברה תקופה קשה
ריחות בשמים בתוך ריחות אישה
חום גופך בגופי, מעגל אין סופי
מה נשאר לבקש מתשעים ושש
האסטרולוג חוזה מבול ובקפה ראו בצורת
הקלישאות כבר נטחנו, כולם קראו את הביקורת
עכשיו, עכשיו, וכל השאר שטותי
מחר נמות, אז בואי לשכב איתי
חום גופך בגופי, מעגל אין סופי
מה נשאר לבקש מתשעים ושש
חום גופך בגופי, מעגל אין סופי
מה יצית בנו אש?
תשעים ושש.
