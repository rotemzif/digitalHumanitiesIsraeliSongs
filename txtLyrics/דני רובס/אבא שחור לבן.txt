אחרי שהלכת - כל הבית שתק אותך
מתקלפת שכבה בקיר
בשולחן שהשארת לא מצאתי שום הד ממך
רק צילום שאני מכיר
זה אני בידיך, נעטף בחיבוק שלך
מחייך כתינוק קטן
אחרי שהלכת - כל הכעס נמס אתך
יש לי אבא שחור לבן
שחור לבן, מר ומתוק
קרוב אלי, כמה רחוק
תמונה בזמן
שחור לבן
אחרי שהלכת - לא הצלחתי להתפרק
המיתר שלי מכוון
החיים בלעדיך לא פתרו לי את הספק
יש לי אבא שחור לבן
שחור לבן, מר ומתוק
קרוב לכאן, כמה רחוק
תמונה בזמן
שחור לבן, לא נאחז
נפרדתי כבר, עכשיו וגם אז
צבעי הזמן
שחור לבן
אחרי שהלכת נאבקתי עם האמת
לא הספקתי להיות מוכן
בתמונה ששמרתי עוד מעט ישתנה גוון
יש לי אבא שחור לבן
