רוצה לשחק במשחקים של השמיים
לעזוב את הרצפה ולא לגעת בינתיים
לנתק את עצמי מהמשמעות לעזוב ידיים
להתחבר לשטות
יש לי חשק לשחק ולגלוש על השחקים
באין סוף להתחלק לשחרר את המענקים
בוא לנחל לזרום איתו לים
חוה היתה אימנו וכולנו בני אדם
אני מרים את העיניים אל העננים
מרים את הידיים עכשיו
כי אין לנו דבר אחר לרצות
מלהיות אהובים
שנוכל לקבל את היופי באין סופי
אף אחד לא יודע מה יקרה בעוד שניה
זה מחול שמסובב שמניע את התנועה
גוף, נשמה, אדם, יה
זה מה שמדברים איתו כשאתה לבד
זוכר מאין באת ולאן אתה הולך
אתה בא ומברך בא ואז הולך בא ומתברך
יש מטורף על אם הדרך
שמשחק באבנים
מסתובב במסדרון הרוח
מדבר עם אלוהים
הוא נמצא קדימה
הוא נמצא קרוב
הנה יה מגיע
הנה יה יבוא
כולנו נסיכים ונסיכות שמבלים את הימים
בתקווה לקבל את היופי באין סופי
ואין לנו דבר אחר לרצות
מלהיות אהובים
שנוכל לקבל את היופי באין סופי
