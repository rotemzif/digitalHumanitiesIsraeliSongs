בקפה ורד יושבת גברת ומספרת סיפור
אוספת רגליה מראה ירכיה לידיעת הציבור
אומרת "פאריס בשנה שעברה
לא בן אדם זה ברור"
פותחת כפתור בחולצה שנראה את הלב השבור.
מה יש לך גברת לוין
מה יש לך גברת לוין
מה יש לך?
איש לא יודע כמה היא סובלת בין ארבע לשש בעיקר
אחר כך היא שני מספרים מצלצלת בוכה טלפונית בכי מר
למדה פילוסופיה באופן פרטי ומתה לדעת יותר
הרבה אנשים כבר קראו לה אישתי
והלכו למקום אחר.
מה יש לך גברת לוין
מה יש לך גברת לוין
מה יש לך?
עד שהייתה בת שלושים וחמש ארבע שנים רצופות
כיסתה את עיניה במשקפי שמש איזה עיניים יפות
עדיין נמצאת באותו הקפה אבל בידה עפרון
כותבת בכתב מסוגנן ויפה על עניני תיאטרון
מה את כותבת גברת לוין שואלים קוראי העיתון
מה את כותבת גברת לוין שואלים קוראי העיתון.
מה יש לך גברת לוין
מה יש לך גברת לוין
מה יש לך שאף אחד לא מבין
מה יש לך
גברת לוין?
