חלמתי חלום על דנובה
על השלג, נטשה ופייר
שיר על חלום הם נגנו בה
שהיום הוא נשמע קצת אחר.
לפייר קול עצוב ונטשה
מחייכת חיוך של דמעות
את הצחוק הרוסי לא תשמע שם
אמא רוסיה שותקת מאוד.
הזקנים מזמרים בלי גרמושקה
על ירח עם דגל רוסי
כבר קשה לפטפט ולשיר כאן
על פריחה ולבלוב אגסים.
לפייר קול עצוב ונטשה...
בללייקה וודקה בערב
השדות ושריקת רכבות
הכל כבר נראה שם אחרת
וסיביר זה לא רק ערבות.
לפייר קול עצוב ונטשה...
שירים על דנובה ותכלת
על שלגים רחוקים ופרחים
מה הטעם לשיר על כל אלה
כשפייר ונטשה בוכים.
