בשש או בשבע הערב ירד
בשבע ורבע סוגרים במשרד
הוא פיהק, התמתח, נעל מגירות
וחיפש בכיסיו רק עשרים אגורות
לנסיעה, לנסיעה
בשבע בערב החליטה לקום
ברבע לשמונה נשפת הקומקום
היא נגבה את השיש ואת הסכו"ם
ועטפה את גופה בסודר הרקום
וחכתה, וחכתה
האוטו עוצר ברחובה השקט
עלה שתי קומות והוריד ת'ז'קט
את הדלת פתח, את הסף הוא עבר
ומיד אחר כך הוא התיר עניבה
מצוואר, מצוואר
בשמונה וחצי העיפה מבט
לראות מה מראה המראה באמבט
הציפורן בלק, והפוך בלחיה
והבושם במסתור בת שחיה
החלק, החלק
בזמן ששיפרה את גופה הרפה
לגם הוא בינתיים עוד ספל קפה
קרא בעיתון ידיעות משלשום
והספיק לחלוץ נעליו, ולנשום
עמוקות, עמוקות
הציעה מיטה והוציאה שמיכה
התירה גרביה מתוך הבירית
בעיניה תקווה, בפניו הבטחה
אז פשט כותנתו בתנועה אבירית
ובטוחה, ובטוחה
בעשר וחצי רבץ במיטה
ושתי נעליו בשולי המרבד
בקומה מעליו, בקומה מעליו
נרדמה האשה, לאיטה, לאיטה
ולבד, ולבד
