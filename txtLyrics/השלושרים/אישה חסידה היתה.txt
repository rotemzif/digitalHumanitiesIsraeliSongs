אישה חסידה לי היתה בחיי
אשמור לה את חסד נעורי
זו היא שלמדתני באופל חדרה
פרק לפרק את כל התורה.
פסוק שלמדתני בלילה ראשון:
חיים ומות ביד הלשון
בלילה שני לא אשכח, ידידי
מה רבו, מה רבו חסדי כל שדי.
(ותלמדני את חוק התנ"ך:
אחוז בזה, וגם מזה ידך אל תנח).
בלילה שלישי אותה צדיקה
כמעט וגרמה לי מיטת נשיקה
ותכף למדתני בדרך קצרה
איזהו גיבור הכובש את יצרה.
(אז טרם הבחנתי בין שמאל לימין
אך היא בלחישה הדריכתני:
יגעת ומצאת - תאמין!)
ואז מידי לילה חמדנו לצון
דבר לא עמד אז בפני הרצון
למדנו כל פרק, כל תג ופסוק
חזרנו על כל סימני הפישוק.
(היא היתה אחת מ - ל"ו
כשהתחילה ללמד - סגרה היא את הוו.)
ביום שנפרדנו נשאר לי כאב
