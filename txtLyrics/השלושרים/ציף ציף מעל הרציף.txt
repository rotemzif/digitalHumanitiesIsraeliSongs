בלב הפרדסים תחנה ניצבת
ועל ידה פסים - פסי רכבת
ועומד רציף ישן
אשר שנים רבות
הוא לא ידע עשן -
קטרים ורכבות
רק ציפור לבנה מעל הרציף
ציף ציף מעל הרציף
ציף ציף מעל הרציף.
באמצע השרון ספסלים לשבת
ושלד של קרון אך לא רכבת
ובחור אחד ישן ובשנתו חולם
אודות קטר עשן
שברציף בולם.
רק ציפור לבנה...
תחמיץ את המסע אם תשכב סרוח
קוראת היא וקולה נישא ברוח
כי לכל אדם קטר
הבא מבלי לצפור
ומי שלא עולה
נותר עם הציפור.
רק ציפור לבנה...
