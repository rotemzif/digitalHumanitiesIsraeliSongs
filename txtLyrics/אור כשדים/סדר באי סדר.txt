לא כל מה שהוא חושב הוא אומר לי
לא כל מה שהוא אומר לי הוא גם חושב
הוא חושב שמה שהוא לא אומר לי
לא חשוב לומר, כן, כן, זה מה שהוא חושב
הוא לא חושב על כל מה שהוא אומר לי
הוא חושב על מה שהוא לא אומר לי יותר
כל מה שהוא חושב שהוא לא יאמר לי
הוא בסוף פולט כשהוא חושב
הוא חושב שפה הוא המלך
ולא מבין שזה לא ייתכן
צריך לעשות לא קצת
סדר באי סדר
את הקופסה שלו קצת לרוקן
תמיד הוא אומר שכף המאזניים
נראית מקרוב קצת עקומה
וכך יושב לו שעות עם הרגליים במים
ומקפיץ אבנים במכה יבשה
ולא תמיד אני רוצה לדעת
כי לא תמיד אני יכול לשאול
המחיר של האמת משתנה מפעם לפעם
כשהוא מתייקר מדי אני דוחף את הראש לחול
כמו בת יענה
בלי שום דאגות
הראש עמוק בחול
אני חולם לי חלומות
כי אי אפשר לשים מנעול על הדמיון
אי אפשר לשים מנעול על הדמיון
