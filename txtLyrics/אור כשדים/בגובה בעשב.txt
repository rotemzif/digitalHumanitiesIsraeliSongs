יש חיות שאוכלות רק עשב וכאלה שטורפות בשר
יש אנשים שבשבילם השמיים הם הגבול שרק עוצר אותם
הכלובים מלאים בכאלה שהמציאו נוצות לעצמם
הם רצו להגיע לשמש ועכשיו
אז טה-נה-נה-נה-נה...
יש שלוש מתנות על הדרך ושלושים ושישה צדיקים
כל שבת הם יושבים במרפסת ואוכלים
הליקופטר מתרומם מהרכס ומושך קצת תשומת לב לדקה
לטייס יש מזוזה על הדלת וגם אשתו
בצבא ההגנה
אז טה-נה-נה-נה-נה...
נותנים את הלחי השנייה
עומדים ומחכים בתור
את כל הבעיות שהוא ישלח לכאן סימן
ויפתור
נותנים את הלחי השנייה
את זאת שכואבת יותר
והשעות עוברות והשנים
והוא לא בא ופותר
יש חיות שאוכלות רק עשב וכאלה שעל הדשא דורכות
יש אנשים שחיים במחתרת, כל אותם מקבלי החלטות
כבר היה מי שהלך על המים, שלקח גם את כל הקופה
כולם חושבים שיציאת מצרים היתה במתנה
אז טה-נה-נה-נה-נה
נותנים את הלחי השנייה
אומרים: נראה אחרי החגים
ומוציאים את הכל מתוך המרצפות
מה שנשאר זורקים לדגים
נותנים את הלחי השנייה
את זאת שכואבת יותר
וזה כל כך נעים כשהדמעות זולגות
שאיש אינו מוכן לוותר
