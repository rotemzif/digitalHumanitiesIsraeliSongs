לראות כל יום אור יום, 
לא להפסיק לחלום, 
לנגוס תפוח עץ, 
לברוח מן הקץ. 
כמה יפים החיים. 
לשתות בתאווה 
כל כוס של אהבה, 
לנשום את האוויר, 
להיות מילה בשיר. 
כמה יפים החיים. 
לזרום טוב עם הזמן, 
לרצות להיות ענן, 
לשתוק מול עץ ירוק, 
לצחוק בכדי לצחוק. 
כמה יפים החיים. 
כמה יפים הם 
וכמה לא נעים לחיות בלעדיהם. 
כמה יפים החיים. 
לדעת אהבה 
לצד אישה יפה. 
לשכב בצל אילן, 
למצוא זמן לכולן. 
כמה יפים החיים. 
להיות כבר מעכשיו 
לנצח מאוהב. 
לקום כמו חדש 
עם פרח על הדש. 
כמה יפים החיים. 
לשתות מכל הלב, 
לחשוב בראש יחף, 
לזכור בכל דקה 
את טעם הנשיקה. 
כמה יפים החיים. 
כמה יפים הם 
וכמה לא נעים לחיות בלעדיהם. 
כמה יפים החיים.
