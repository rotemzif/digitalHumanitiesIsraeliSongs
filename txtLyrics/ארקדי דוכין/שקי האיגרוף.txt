אותנו שמעת נופלים מעבר לדלת
אחים לעונש אלים, בנים לילדות מקוללת
הבטנו אחור בטירוף ובפחד קדימה
אנחנו שקי האיגרוף של אבא ואמא.
הלם האגרוף בפנים מלמעלה למטה
תמיד היינו שונים, אף פעם לא רצינו הביתה
עלינו דילג הליטוף, האצבע תמיד האשימה
אנחנו שקי האיגרוף של אבא ואמא.
אותנו שמעת סופגים את אבזמי המתכת
אמרת שוטים לא הורגים, לפני שהמשכת ללכת
אבל אצלנו פצעי הגוף עברו לנפש פנימה
אנחנו שקי האיגרוף של אבא ואמא.
אותנו שמעת נופלים מעבר לדלת...
