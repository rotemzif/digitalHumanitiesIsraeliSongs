ברבעון הראשון הרווחנו מיליון
בשני יצאנו מאוזנים
התחזית דרשה שלוש פסיק ארבע
הבוסים דרשו פיטורים
דן האנליסט, על פסטה במטבח
חזה עתידות בלי שום סטיית תקן
תקפיץ במערב, תפזר קצת במזרח
העיקר זה להקפיד על השמן
יום אחד, קרוב מתמיד, המסכים ייצבעו באדום
יום אחד, תמיד זה מפחיד, להביט אל פי התהום
ודן יאחז את ראשו בידיו, אין מצב אלוהים, אין מצב
כי עכשיו זה לא שנופל קצת השער, עכשיו מדובר על רעב
בינתיים חליפה חדשה עם פסים
תופרים קומבינה בקייב
העולם כפר קטן, השווקים מתפתחים
רק צריך להגביר את הקצב
במסיבת הסילבסטר הריצו שורות
ונבאו מה יהיה השנה
התחזית ידועה, הכל די צפוי
רק למי הרשות נתונה
יום אחד, קרוב לוודאי, המסכים ייצבעו בשחור
ואחד אחרי השני, מיליונים יזרמו לרחוב
ודן ימלמל, זה בכל העולם, מה עכשיו אלוהים, מה עכשיו
נתחבא קצת למטה, וגם בצדדים, אולי מאחורי הגב.
