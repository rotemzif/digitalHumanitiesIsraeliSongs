שאלתי היום את הרוכל
זה שנותן עשרה שקלים
תמורת חצי ערפל
איך אני אגיד לללה הנפלאה
את המילה אוהב בפרסית
שאלתי את הרוכל
זה שיותר קל מהרוח
יותר שקט ממים זורמים
איך אני אגיד לללה הנפלאה
את המילה הרכה נשיקה
ועוד שאלתי את הרוכל
איך לומר לללה הנפלאה
איך לומר לה שהיא שלי
וענה לי הרוכל בקצרה
את האהבה לא מביעים במילים
אלא רק באנחות בסתר
כשהעיניים בורקות כאבני חן
אתה לא יכול להגדיר נשיקה
היא לא מופיעה כחותמת על מצבה
כורד אדום נשיקות נעות ברוח
ונמסות על השפתיים
אי אפשר לדרוש כלום מהאהבה
חולקים איתה גם שמחה וגם צער
את שלי -
תוכל להביע רק בידיים
אותן ידיים שיסירו את הרעלה השחורה
