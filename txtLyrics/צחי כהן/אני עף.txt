מהי מהות העולם הזה בעצם
איך הדברים זזים פה באמת
חכמים אומרים שזו ההזדמנות שלי
לתקן את שעשיתי בגלגול הקודם
לי זה מרגיש כמו סימפוניה שנכתבת
בתוך האולם בזמן הקונצרט
נגנים מאלתרים ממציאים על הרגע
רק שבחוץ זה ישמע יפה
ניסיונות ניסיונות לשרוד עוד שבוע
אחד עם חליפה ופנים חתומות
השני עם חיוך ומכנס קרוע
שניהם עומדים בתור מחכים לגואל
אני עף 
מסתכל מלמעלה על עצמי מלמטה
זה לא נגמר
אני עף
וכל רוח שבאה מזיזה וקורעת אותי מהמרכז
באופן קבוע נקודות השבירה
מגיעות לי כל פעם כשאני די מצליח
סטירה שנוחתת בשיא האופוריה
ריקנות מתערבבת לתוך השמחה
אני רץ אני רץ בלי לנשום בלי לנוח
אליפות העולם מרוץ משוכות
שאיפות וחלומות קוראות לי גבוה
מאחורה גורר שני טון משקולות
