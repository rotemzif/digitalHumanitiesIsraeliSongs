בוא נצא להסתובב
הגשם הפסיק 
וכבר מזמן לא ראינו את הירח
תעצור ליד ציור על קיר מתקלף
תראי איזה יופי
אתה מוצא בכל דבר
אני אפילו לא שמתי לב
המשכתי ללכת בדרכי
פחדנית מעצירות
בלי לראות את כל היופי שנפתח
כששוב תקרא לי
אני מוכנה, אפילו שנה
העיקר שאיתך
טיול בשכונה
ולנו הכל במתנה
בוא נשב על הספסל
לרגע אפסיק
לנסות כל כך הרבה להצליח
איש קטן עובר ממול
שקית של פירות
אתה מחייך אליו
כולם יפים כשאתה כאן
אני לומדת איך לראות יותר
ואיך לעזוב לאט את כל
מה שגורם לי לסבול
אני אוהבת את היופי שנפתח 
כששוב תקרא לי
אני מוכנה, אפילו שנה
העיקר שאיתך
טיול בשכונה
ולנו הכל במתנה
