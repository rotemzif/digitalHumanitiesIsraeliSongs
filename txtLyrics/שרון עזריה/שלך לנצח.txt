כל היום אני לבד
חושבת רק עליך
מחכה לך לעד
שתשוב מלילותיך.
התבשמתי לכבודך
ומזגתי כוס של יין
בחצות הדלת נפתחה
איך רציתי להיות-
שלך לנצח
לא נישקת את שפתיי
אישה אחרת בעינייך
עולמי חרב עליי
איך נשברתי לרגליך
לא יכולתי עוד לשאת
את אבדן אהבתנו
וטיפה של רעל טפטפה
והלמתי בראשך-
ישר במצח
אז נפלת לרצפה
ולבך נדם ברגע
בסדין עטפתי את גופך
וטמנתי אותך-
עמוק עמוק בשטח
ועכשיו אני לבד
כיסופים עולים אליך
איך בלילה קר אחד
נותרתי בלעדיך
לא אראה אותך יותר
כי ביני ובינך
זיכרון לנצח יישאר
אהבה שנגמרה ברצח
