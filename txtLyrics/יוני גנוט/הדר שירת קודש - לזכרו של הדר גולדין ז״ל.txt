מדלת המקרר מביטה בי הזמנה
חיים לי יש, הם עוד מעט ינביטו
מספרת על חלום של הדר ושל עדנה
לחיים יפים יפים שלא יכזיבו
ונקשרו הנשמות בלכתן
חלום עתיק פועם בליבם
ניגון עדין יורד לעולם
שמיים ישקו לארץ בזכותם
בהדר ירקד, בהדר יצייר
והדר ילווה לעדנה
וכשעוז והדר לבושה
אז תשחק גם ליום אחרון
ודור יקום וחי ישיר ליופי ולחיים
ועדנה בלי די ינק מטל שמיים
ומהדר כרמל ושרון שפעת רזי ההוויה
תקשיב אוזן עם חי
ומעדן שירה ויופי חיים אור קודש ימלא
וההוויה כולה לו תדובב
בחירי הריני לך מותרת
בהדר ירקד, בהדר יצייר
והדר ילווה לעדנה
וכשעוז והדר לבושה
אז תשחק גם ליום אחרון.
ודור יקום וחי ישיר ליופי ולחיים
ועדנה בלי די ינק מטל שמיים
