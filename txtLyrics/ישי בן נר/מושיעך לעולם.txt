אני נשבע שלא אשכח בחיים אותו לילה
חיבקתי וכל כך בכית
אני חולה קצת
עם תיק על הגב על כתף אחת
ובקבוק תפוזים מתנדנד מעט
חשבתי שאני מושיעך לעולם
ותקרית מביכה עם אחיך מחוץ לחדר
שאל אותי בטון קצת מביך
הכל בסדר?
מלמלתי לעצמי בקול חזק מדי
אני הולך לשירותים לילה טוב ודי
וחשבתי שאני מושיעך לעולם
אוו אוו אוו...
פעם הכנתי לך ארוחה
הכל במיקרו
ושמתי לך שירים מתקופתם של הורינו
היה לך חיוך עדין מלא חידה
הייתי אז חתום למשהו כמו שנה
אך חשבתי שאני מושיעך לעולם
בלילה קר עם מדורה ושק"ש על הארץ
רק רצינו לעבור בשלום ולקום עם הנץ
טעיתי בכיוון ואת כעסת עלי
תפסיק להילחץ אתה כבד מדי
וחשבתי שאני מושיעך לעולם
אוו אוו אוו...
וכשפשטתי את הבגדים וקפצתי למים
תמיד חשת כי אחרים מסתכלים עליי
היית ממררת בחיוך עצוב
הייתי מתחנן אלייך שוב ושוב
כי חשבתי שאני מושיעך לעולם
ואז עברת לקיבוץ לידי לדירת חדר
וכל שהיה מבוקשי שתהיי בסדר
ניקיתי לך עם סקוצ' כל מרצפה
אך בעינייך כבר ראיתי את ההולך ובא
והבנתי שאיני מושיעך לעולם
אוו אוו אוו...
