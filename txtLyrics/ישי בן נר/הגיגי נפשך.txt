בכל כלא מצאתי משפט
שאיזה עטוי בלויים זרק
מחזיק סיבוב קל בראשו
בי התאמן על משנתו
בכל ערב תמיד ראיתי
איזה מלך שעייף
וגמר מצלחתו כבר
חושב: "מאיזה פשע אני חף?"
בזמזום המכוניות שם-
בתחתית העיר הזאת
אני וגורלי כבר
לא מתים על מלחמות
בשירת ילדי בית ספר
הפוסעים בחלונות
וקולם ערב כחדר
שנגמל מאהבות
בנימת קולו של זה-
סוחר מכוניות ביד שלישית
כמו מוכר נשמת אפו
ואל ביתו שב במונית
בתקתוק הזמן הדל
שעל חשבון אדם צוחק
ודורש ממני עוד
הרי עיקר הוא ההספק
בכל אלה ויותר
את עצמי תמיד ראיתי
והאות- להיזהר
לא הבהיר לי שהייתי
מטורף אחד שקם
על כל קיים ומחדש
ביקש תשובה, ביהור, עניין
כמו חווה עם הנחש
בלילות מלאי שמים
כשהלב פועם יותר
אז חריץ קטן בדלת
על האור לי הוא בישר:
"כל הגיגי נפשך הם
כאגם עמוק מדי..."
פעם נלחמתי בם חזק
היום הם חלק מחיי
