ואם עצים אהבתי
באין יכול להיות כמותם
ואם ימים ספרתי
בעוד סופי אינו סופם
ואם עלמה הכרתי
והיא עצמה העידה גם
אז איך יכולתי, איך העזתי?
להביט נפעם
ואם שבוי הייתי
בידי עולם ישן
ואם כבוי שהייתי
בין החומר והזמן
ואם חצוי תהיתי
מה לכאן ומה לכאן
אז איך יכולתי? איך העזתי?
להראות עניין
ואם הכל היה
ואין חדש כי כבר נכתב
ואם מכחול נגע
בידי אמן אשר אהב
ואם יכול הנע
לחוש את סך נקודותיו
אמן אוכל, אמן אעז, או שמא
רק כאן ועכשיו
רק כאן ועכשיו
