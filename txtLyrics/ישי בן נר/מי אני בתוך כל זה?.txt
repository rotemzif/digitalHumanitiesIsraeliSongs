הברזל מנהל את חיינו
ידינו אוחזות בברזל
מהעץ והחול והשמש
שכחנו כבר להתפעל
מי ידע שהחול זה אבן
מי ידע שהעץ צומח
מי ידע שהשמש שוקעת כדי
לפנות מקומה לירח
ויודע כי חול שוקע
ויודע כי עץ צונח
ויודע כי השמש שורפת את
ראשו של הקירח
ומי אני בתוך כל זה?
מי אני בתוך כל זה?
כשהטבע הופך פרצופו לנבזה
אז מי אני בתוך כל זה?
הקידמה מוזרה ומשוגעת
הגיטרה הפיקה צליל
של אלפי תהיות וכי מה זה בלי דעת
החיים כמו ציפור על הגריל
הגיטרה הפכה מדברת
ואני לא הקשבתי לה כלל
כי עולם מסתובב לו בלי הרף
והזמן הוא לנצח מוגבל
אז מי אני בתוך כל זה?
מי אני בתוך כל זה?
כשהזמן רק בורח ולא מחכה
אז מי אני בתוך כל זה?
תדבר בן-אדם אל רעך
ורעך ישיב לך
כל אחד אל חפצו ינוע
וחפצו לא מעניין אותך
האם אתה חפץ בטוב
כי הטוב גם טוב לך?
אבל מה אם הוא נוגד רצונותיך
ואתה בכלל קצת רע
אז מי אני בתוך כל זה?
מי אני בתוך כל זה?
כשהמוח כבה והרוח רפה
אז מי אני בתוך כל זה?
אז תצחק על הכל כאורח
כתייר על פני האדמה
ולא תובא להתווכח
מול בורא מול הורה מול עצמך
ותאמרו רק הלך בודד
ותרדו בי לא להתמרד
אני מוכן וקיים לכל סבל עולם
אם רק אמצא עצמי בתוך כל זה!
כי מי אני בתוך כל זה?
מי אני בתוך כל זה?
אז אצחק על הכל עד אשר אכבה
כי מי אני בתוך כל זה?
