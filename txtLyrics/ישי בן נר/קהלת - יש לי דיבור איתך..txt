קהלת- יש לי דיבור איתך
לא הכל הבלים והבל
אבל כן יש פה לא מעט זבל
נגרם ונגרף על ידי אלו שכך
בוחרים לעצמם
יש חדש תחת השמש
אבל כן הערב דומה קצת לאמש
נגרם ונגרף על ידי אלו שכך
בוחרים לעצמם
שמעתי שמועה על אחד חכם
שלא פחד להיראות לכולם
ולחשוף עומקיו אלי עד אלי עם
שיבחרו בעצמם
מה לעמל הזה הכבד כברזל
ולאיפה הולך ההמון הבטל
אולי הם יודעים את שמוחי מהתל
מה טוב לעצמם
ואיפה הקו המפריד בפשטות
בין חכם הרואה לעיוור מטפשות
זה נגרם ונגרף על ידי אלו שכך
בוחרים לעצמם
שמעתי שמועה...
האדם הוא יחיד ומיוחד שכזה
אבל כן בהמות מסביבי יש הרבה
זה נגרם ונגרף על ידי אלו שכך
בוחרים את עצמם
רואה אנשים שזורחים כחמה
אך סופו של עיקר הוא באדמה
זה נגרם ונגרף על ידי אלו שכך
חושבים לעצמם
שמעתי שמועה...
זה עושה לי נעים לעזור לרעי
אך הגמול על הטוב הוא לא איי איי איי
זה נגרם ונגרף על ידי אלו שכך
בוחרים לעצמם
ובסוף האדם הוא אדם וזה די
אך תאמרו מה יכול הוא ללא ה'?
זה נגרם ונגרף על ידי אלו שכך
ממעיטים בערכם
