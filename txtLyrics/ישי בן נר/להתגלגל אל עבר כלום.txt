תמיד אני מחכה למשהו שיקרה
ומה בדיוק יקרה כשזה יקרה
האם פתאום ככוכב השב ומתחדש
או שמא, או שמא אתייאש
והעונש שבציפיה הוא שנגזר
על בני האדם הלוך ושוב הם בגשר הצר
ולמה שלא אפחד מלא לצפות
הרי זה, הרי זה הכוח המניע לחיות
ולהתגלגל, ולהתגלגל, ולהתגלגל, ולהתגלגל אל עבר כלום
אז תספור את הימים במנהג מזוהם
עד לרגע שבו כבר לא ממש תהיה קיים
והספירה לאחור לא עזבה אותך אף היא
אם כי, אם כי ניסת אך ללא הועיל
והעבר אומר אתה כבר לא מי שהיית
והעתיד מושך אתה גם לא מי שתהיה
וההווה בוכה כמו ילדון שרוצה אל אמא
שתגאל אותו, שתגאל מכל החרא הזה
ולהתגלגל...
בדרך מצוק על אופנוע בלי קסדה
כדי לחדד מעט את חוט המחשבה
או עם תרמיל שנוסע איתך להודו המסוממת
כך אולי, כך אולי תמצא את עצמך
ואם עצמי נמצא בהודו איפה הייתי
עשרים ושתים שנה שאני חי בלעדיי
כנראה שללא כוונה בכיוון קצת טעיתי
ועכשיו כולם, ועכשיו להודו אחריי
ולהתגלגל...
