חלפו הימים, עברו השנים
בלב זיכרון עמוק שוקע.
מתוך האפלה שמש עולה,
כמו יום בהיר, כמו געגוע.
לו רק יכולתי לשנות, אז לא היו לי אכזבות
לו רק יכולתי בנשמה לגעת
לו רק יכולתי לבקש בליבי שלהבת אש
היו לנו אז שקט ומרגוע.
אשיר לך אהבתי
הלוואי שעוד ירבו רגעי האושר בחיי
עד בלי די אשיר לך אהבתי
הלוואי
שיעלמו רגעי העצב מעלי.
אשיר לך אהבתי
הלוואי כי בלעדייך אין כל ערך לחיי
כמו בתוך חלום עובר לו עוד יום
את שהיה אין לשנות
בלב יש תקווה אש להבה
יחד תמיד נמשיך לקוות.
לו רק יכולתי לגלות סודות הלב ונסתרות
לו רק יכולתי להבין, לדעת
לו רק יכולתי לוותר, היו ימים יפים יותר
את בנימי ליבי תמיד נוגעת.
