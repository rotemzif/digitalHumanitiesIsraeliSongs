אהבתי
לעומק עינייך רעבתי
את תום עלומייך תאוותי
ורדפתי מן רגש מוזר
חלמתי
בסתר ליבי האמנתי
לפקוח עיניים מיאנתי
אך את לא אמרת לי דבר
החורף שוב עומד לו בפתח
מקדים כמו תמיד ולפתע
אהבתנו כבר מתה
פתאום
זוכרת
לילות של ירח בשניים
ושיח אלם של ידיים
גלים מתנפצים אל החוף
רציתי
נשק את גומות לחייך
לנשום את שלוות מבטיך
עד כלות הכוחות לאהוב
החורף שוב...
כבר חורף
השמש פונה לי שוב עורף
מטר מטפטף שוב לאורך
לילות ארוכים בלי כוכב
עצבת
הרוח בחוץ מייבבת
כאילו גם היא מייחלת
לשוב לראותך - אך לשוא
החורף שוב...
