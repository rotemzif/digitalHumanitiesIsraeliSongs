עד מתי נראה את התמונה של משטרה
אלוהי..
עד מתי נראה את התמונה של משטרה
אלוהי..
הזמן יעבור, אבל הגלגל עגול
לא משנה לאן תברח בסוף יחזור לך הכל
תצלול, הצדק ישתולל ברחובות
כשאני מוציא לאור את כל הנקמות
אתה מת, הנבואה הגשימה את עצמה
מה עשית, הוספת לחומה עוד לבנה
הנשמה שלך קבורה במקום הכי אפל
בכלל לא משנה אם תשתולל או תתפלל
עשית טעויות יותר מאביב
בחרת ת'בחור הלא נכון מתל אביב
מחשבות פליליות מחלחלות, נאיבי
אתה כבר לא תראה את המחר
החזק שורד, היי, תיקח עוד נשימה
חם לך עלי?! תצטרף לרשימה!
אל תשכח צוואה, כי גם אם תפתיע
אחרי יומיים שוב הקבוצה שלי תופיע
ותטביע אותך בתוך הדם של עצמך
מקווה לטובתך שלא עירבת משפחה
תמיד היית מופרע, מבית יולדות עד בית קברות
בתור ילד, זורק אבנים על חתולות
העבר נגמר, מה שהיה היה
מחר כולם יהיו אצלך בלוויה
ויגידו: "אין עליו, זה מה שהוא חשב"
ברחובות היום צריך לשמור גם על הגב!
עד מתי נראה את התמונה של משטרה בשכונה
אלוהי, תראה לי את הדרך לגמור את השנה
עד מתי נראה את התמונה של משטרה בשכונה
אלוהי...
אתה הולך ברחוב עם האצבע על ההדק
מוכן, כל בן אדם נמצא על הכוונת
מהבוקר עד הלילה אתה חי באיום
ואל תגיד לי שזו מלחמת הקיום
תחשוב איך מרגישה האמא שלך
ארבע בבוקר, דופקים בדלת "מי זה?!", "המשטרה"
"אל תגיד לי שהוא מת!" בינתיים הוא בכלא, (מה?)
תפסו אותו מנסה למכור סמים לשני אלה
כל המשפחה מתוחה מסתפקים בעובדה שנשמתך בגופך
רק אבא כבר וויתר, בשבילו אתה מת
שנים הוא אומר שהשטן בך שולט
כשיורד הלילה היום, אי אפשר לישון
כל נרקומן חושב שהוא דון קרוליון
אבל השאלה מי מגיע ראשון
למי, כשרוצים לסגור את החשבון
עד מתי נראה את התמונה של משטרה בשכונה
אלוהי, תראה לי את הדרך לגמור את השנה
עד מתי נראה את התמונה של משטרה בשכונה
אלוהי...
באמת, בחיים לא דמיינתי שזה יקרה
רב איתי, מכוון אלי את הקנה
עכשיו אתה נגדי, את הגבול כבר עברת
שלחת חברים שיחכו לי למטה
נכנסתי, הרמתי טלפון ליואב
הייתי קצת לחוץ, יואב הבין את המצב
אמרתי לו שיארגן את כולם עכשיו
כי עומד להיות פה קרב, אז ננצח את הקרב
תוך חמש עשרה דקות הגיעו שתי מסחריות
עברו מספר שניות ואז התחילו יריות
הזהרתי אותך מלהמר בחיים
תירה עלי כדור, יכנסו בך עשרים
לא השארת לי פרצה לצאת
תאיים עלי, ואני אשתוק?! היית מת!
אנחנו לא קטנים יותר, עכשיו זה על אמת
מרגישים אותי, איזה סרט
עד מתי נראה את התמונה של משטרה
אלוהי..
עד מתי נראה את התמונה של משטרה
אלוהי..
עד מתי נראה את התמונה של משטרה בשכונה
אלוהי, תראה לי את הדרך לגמור את השנה
עד מתי נראה את התמונה של משטרה בשכונה
אלוהי...
