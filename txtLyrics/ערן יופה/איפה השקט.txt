ואם אהבה היא הסיבה,
כל יום תצא לחפש אותה,
לא בטוח שמייד תמצא
אבל יותר מתמיד היא אולי קרובה.
ואם חופים לוקחים אותך
רחוק ככל האפשר
קח את עצמך ופשוט תסע,
כנראה ששם זה המקום שלך.
איפה השקט שלנו נמצא?
הוא הולך חוזר הולך - ושוב מגיע
איפה השקט שבו הכל נרגע
זה משתנה, זה לא ברור ומפתיע..
ואם החיים עוברים לידך,
תרגיש שאתה שחקן ראשי
על במה גדולה או בשיחה קטנה
טוב להרגיש פשוט ואמיתי
ואם אנשים עוברים מולך
שואלים "מה איתך?"
אולי לא תמיד תהיה תשובה
ובנתיים עוד מבט, עוד שתיקה..
