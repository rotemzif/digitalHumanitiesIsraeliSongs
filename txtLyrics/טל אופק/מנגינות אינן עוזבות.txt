פּוֹסְעִים תַּמִּים יְמֵי הַתֹּם
כְּהֶרֶף עַיִן תְּמוֹל שִׁלְשׁוֹם 
בֵּית יַלְדוּתִי שִׁנָּה פָּנָיו 
וּנְעוּרַי עַל כְּנַף שֶׁל עַב 
אָבִיב חָלַף הַקַּיִץ עָף
וּסְתָו בְּעֶצֶב נֶעֱטַף 
יָמִים נוֹשְׁרִים וְנוֹלָדִים 
כְּמוֹ הֶעָלִים הַזְּהֻבִּים 
אַךְ מַנְגִּינוֹת אֵינָן עוֹזְבוֹת 
רַק מְלַוּוֹת אֶת הַשְּׁקִיעוֹת 
מוֹחוֹת אֶת הַדְּמָעוֹת 
וּמְאִירוֹת אֶת הַלְּבָבוֹת
