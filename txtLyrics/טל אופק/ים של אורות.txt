הַבֵּט וּרְאֵה, אַתָּה יוֹדֵעַ
זֶה בְּלִבְּךָ, בְּנִשְׁמָתְךָ 
אוֹתוֹ הָאוֹר, אוֹתָהּ הָרוּחַ 
שֶׁמְּנַוֶּטֶת אֶת קוֹלְךָ 
בְּלֵב שָׁלֵם, הֱיֵה פָּתוּחַ 
לִרְאוֹת, לָחוּשׁ, וּלְגַלּוֹת 
כָּל שֶׁנִּמְצָא, בְּאֹרֶךְ רוּחַ 
עוֹד תְּגַלֶּה יָם שֶׁל אוֹרוֹת 
אַל תְּהַסֵּס, הֱיֵה בָּטוּחַ 
הִגִּיעַ עֵת לְהִתְעוֹרֵר 
תֵּן לַמֵּרוֹץ מְעַט לָנוּחַ 
עֲשֵׂה שָׁלוֹם, שַׁחְרֵר
