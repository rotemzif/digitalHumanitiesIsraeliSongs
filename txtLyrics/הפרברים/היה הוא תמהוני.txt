היה הוא מן התמהונים
ככה גברת לב אמרה
היא לא שיקרה
היא גרה ממש ממול
והיא אמרה: "האיש הוא תמהוני"
היה הוא מן התמהונים
הוא גר לבדו,
בתוך ביתו
בתוך חדרו
בתוך עצמו
היה הוא תמהוני
ולא היו לו חברים
לאיש הוא לא פנה
ולו איש לא ענה
כי הוא לא היה נחמד
ולא חייך לאף אחד
כן, לא כמו כולם
הו לא, היה הוא מן התמהונים
ביום שבת הוא נפטר
הוא פתח את הגז והלך לישון
וסגר את החלון
לעולם הוא לא יקום
לעולם עגום
בחדרו הקט
וגברת לב אמרה שיש לו אח אחד
צריך לשלוח לו מברק
וכל האנשים הרכינו את הראשים
אחרי הכל היה הוא תמהוני
היה הוא מן התמהונים
ככה גברת לב אמרה
היא לא שיקרה
היא גרה ממש ממול
והיא אמרה: "האיש הוא תמהוני"
