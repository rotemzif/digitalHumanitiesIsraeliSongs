להיות שיכור - ולא מיין,
להיות בוער - ולא מאש,
כי אם משתי יוני עינייך
ומיפייך המתגעש...
להיות נירעד - ולא מפחד,
כי אם משתי הצלליות
של שנינו במימי הנחל -
מה זה יכול, סוף סוף, להיות?
זאת פשוט אהבה...
להיות סוער - ולא מרוח,
להיות מוצף - ולא מים,
כי אם ממשהו פרוע
בלתי נראה, אבל קיים ...
להיות המום - ולא מרעם,
כי אם מצרור סיגליות
שבשערך קלעתי פעם -
מה זה יכול, סוף סוף, להיות?
זאת פשוט אהבה...
להיות נואש - ולא מצער
להיות שדוד - ולא מקרב,
כי אם ממך ומן הסהר
המטמינים לי מארב...
להיות מוכה - ולא מחרב,
כי אם מאור גחליליות
של כוכבים קורצים עם ערב -
מה זה יכול, סוף סוף, להיות?
זאת פשוט אהבה...
