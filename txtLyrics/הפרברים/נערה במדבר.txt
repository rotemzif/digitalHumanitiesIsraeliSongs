מבט לוחם רגוע את הרכס תר עוד,
חזרה הרוח שבלי דרך תעתה.
ונערה בליל מדבר עלי גיטרה
פורטת שיר מקדם ושירי עתה.
רוח במדבר,
ובמעגל חבריא,
נערה פורטת על נימי הלב.
אחד אחד לוגם ניטפו מכוס היין
וחרש מגישה לזה שאחריו.
ואחרון לוגם, אבל דמועה העין.
זה אחריו האיש איננו - כי לא שב.
רוח במידבר. . .
ונטף אחרון, בודד בכוס נותר עוד.
ומסביב אזי שותקים כולם כל כך.
רק מול הרים שחורים פורטת הגיטרה.
את נעימת הקרב שזה עתה שכך.
רוח במדבר...
לפתע תם השיר. אבל סביב עדיין
הדי הצליל העז שבליבם בער.
דומם הנערה גומעת את היין -
ושוב תועה הרוח בין רוחות מדבר.
רוח במדבר...
