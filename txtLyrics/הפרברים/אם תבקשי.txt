אם תבקשי שנביא לך פרחים
נקטוף בשדות ובצידי הדרכים
ואם אשכולות כוכבים ולבנה
נצא ללקטם בשבילך מתנה
נשיג לך פרחים ולבנה וכוכב
כולם יהיו רק שלך מעכשיו
בקשי כל דבר בעולם שתרצי
אם לא תבקשי לא נוכל להביא
אם ממרומים יריעה כחלחלה
תרצי שנביא לצעיף או שמלה
ואם את עלי הסתיו כמרבד
נביא ונפרוש לרגליך מיד
כחול של רקיע, שלכת הסתיו
כולם יהיו רק שלך מעכשיו
בקשי כל דבר בעולם שתרצי
אם לא תבקשי, לא נוכל להביא
אם תבקשי ארגמן של זריחה
נביא לך את כל הזריחות בשמחה
ואם תבקשי מכמני אהבה
נביא לפניך ביד רחבה
מזיו של רקיע, זריחה וכוכב
נרקם לך גיפור אהבה בזהב
בקשי כל דבר בעולם שתרצי
אם לא תבקשי, לא נוכל להביא
