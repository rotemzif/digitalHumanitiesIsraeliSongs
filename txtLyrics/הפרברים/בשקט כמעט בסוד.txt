מכל השתיקות אני אוהב את שתיקתך
שהיא יפה שהיא סולחת
ללב קולחת כמו היתה היא דף משיר
ללא מלים, עץ נשיר ללא עלים
שתיקה של אהבה.
אני אוהב אותך בשקט כמעט בסוד
רק עוד ועוד ממך לצקת אל תוכי
רק עוד ועוד.
מכל הצחוקים אני אוהב רק את צחוקך
שהוא פורץ ומתבדח
ללב נוגע כמו היה הוא פרח חן
עדין ורך, ללא מגן, צחוקך שלך
הוא צחוק של אהבה.
אני אוהב אותך בשקט כמעט בסוד
רק עוד ועוד ממך לצקת אל תוכי
רק עוד ועוד.
מכל הדמעות אני אוהב את דמעתך
שהיא רכה ולא תובעת
כמו יודעת את הסוף המתקרב
שלום שלום, לב אל לב דמעת חלום
דמעות של אהבה.
אני אוהב אותך בשקט כמעט בסוד
רק עוד ועוד ממך לצקת אל תוכי
רק עוד ועוד.
