אם על ספסל שעל יד הרכבת
שומעים עוד מילים כמו: "אינני אוהבת"
ותיכף אחרי זה: "לא, לא, אל תלך"
אז למה שלא נחייך?
אם עוד רואים את עקרת הבית
תולה על חוטי האנטנה גרביים
ושתי ציפורים מחכות שתלך
אז למה שלא נחייך?
אם פרי העמק נוסע העירה
וקילו בננה עולה עוד בלירה
"אך לך בתישעים, במיוחד בשבילך!"
אז למה שלא נחייך?
אם פעוטה אדומת לחיים
רוחצת בבוץ את כפות הידיים
ואמא צועקת לאבא: "תלך"
אז למה שלא נחייך?
אם עוד חולמים על ימים שחלפו
ואם מקימים דיסקוטקים ביפו
ואם עוד שרים שם את "שימי ידך"
אז למה שלא נחייך?
אם ברחוב למולנו צועדת
עלמה צעירה בשימלה מצודדת
והיא מחייכת אלינו, יה שיך!
אז למה שלא נחייך?
