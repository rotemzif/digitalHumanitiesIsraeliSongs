אילו כל האוהבים תלו בכוכבים
בלילה זה את מבטם,
אילו כל הלגיונות השליכו פגיונות
למרגלות אהבתם -
איך היו נושרים אלינו חלומות בשלים!
איך היו רוגעים גלינו, ילדתי שלי...
אילו כל האוהבים תלו בכוכבים
בלילה זה את מבטם -
קמו לעינינו, ממצולות שירינו,
כל האגדות כולן...
אילו כל האמהות המסו בדמעות
את סוללות התותחים,
אילו כל החפירות, פצועות ואפורות,
לא העלו אלא פרחים -
איך היה חולף הרוח קל במשעולים.
איך היה יומי זרוח, ילדתי שלי...
אילו כל האימהות המיסו בדמעות
את סוללת התותחנים
קמו לעינינו...
אילו כל הביעותים נפלו מתמוטטים,
על סף ליבנו הזוכר -
אילו זמר שדות הקרב הניח אחריו
את מקומו לשיר אחר, -
איך היה חופז האור על כל המכשולים!
איך היה ליבי נעור אל ילדתי שלי...
אילו כל הביעותים נפלו מתמוטטים,
על סף ליבנו הזוכר -
קמו לעינינו...
