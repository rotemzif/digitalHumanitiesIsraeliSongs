שוב בבקעה רועם תותח ומן ההר יורים
וזה מול זה נופלים בסך אבות ונערים
אמור אחי, האם לעד תספוג האדמה
אל תוך קרבה את המוני גוויות המלחמה?
אולי אם נאמין יונת שלום תעוף מעל
אולי אם נאמין יחזור אחורה הגלגל
אולי יבוא יומן של התקוות להתגשם
אולי על ספר הימים יחדל הקרב להירשם
אולי, אולי,
אולי אם נאמין
אישה באופל תצפה ולבבה רוטט
תשאל כוכב בקול רפה: החי אישי או מת
אמור אחי, האם חייל מעל הכוונות
רואה דמותן האפורה של כל האלמנות?
אולי אם נאמין...
הנה העיר כולה שחורה, רבות המצבות
בין החורבות יונה צחורה ולידה תקוות
אמור אחי, האם לעד עם נהרות הדם
יזרום לאופק הרחוק כבודו של האדם?
אולי אם נאמין...
