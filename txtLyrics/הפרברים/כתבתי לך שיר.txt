כתבתי לך שיר וכתבתי עוד שיר
כתבתי לך שיר עוד הייתי צעיר
כתבתי לך שיר וכתבתי בשיר
ששתיים עינייך כשתיים יונים
ושתי לחייך פרדס רימונים
ושתיים רגלייך רגלי איילות
ושתיים שפתיי אל שפתייך קרות
כתבתי לך שיר מסובך ונרגש
אך רציתי פשוט רק לקבוע מפגש
כתבתי לך שיר וכתבתי עוד שיר
כתבתי לך שיר יום של קיץ מאיר
כתבתי לך שיר וכתבתי בשיר
שלך ילדתי באמת ובתמים
שלך ילדתי עד לקץ הימים
שלך ילדתי עוד יותר מכולם
שלך ילדתי עד לסוף העולם
כתבתי לך שיר מסובך ונרגש
אך רציתי פשוט רק לקבוע מפגש
כתבתי לך שיר וכתבתי לך שיר
כתבתי לך שיר כבר השלג מפשיר
כתבתי לך שיר וכתבתי בשיר
שאילו הייתי פשוט איש עשיר
בכלל לא הייתי כותב לך שום שיר
הייתי פותר כל חלום וחלום
בשני עגילים ובסיכת יהלום
כתבתי לך שיר מסובך ונרגש
אך רציתי פשוט רק לקבוע מפגש
