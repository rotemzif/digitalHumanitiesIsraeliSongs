אחרי שעברנו ימים קשים, אחרי החום הנורא.
אחרי שהיינו ספונים בַּבתים, לטוב ולרע.
אחרי שנצרבנו מאור חמה, אחרי יזע ודמעות.
אחרי שנדדנו מעיר לעיר, אחרי קיץ של מלחמות...
מגיע -
סתיו של תקווה, מלא באהבה...
עלים נושרים ומחכים לגשם,
לאביב חדש...
סתיו של תקווה.
לפני שינויים, קבלה לעתיד, שאיפות חדשות.
לפני תכנונים לחיים חדשים, ציפייה לבאות.
לפני שנשיל, נסיר מעלינו - את הנשל היבש.
כדי שנוכל להשלים בינינו, כדי שנתגבש...
מגיע -
סתיו של תקווה, מלא באהבה...
עלים נושרים ומחכים לגשם,
לאביב חדש...
סתיו של תקווה.
