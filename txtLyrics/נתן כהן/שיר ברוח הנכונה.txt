אם היא סתיו היא קשת מעלי
תצבע זהב את שחור ימי,
אם היא חורף לי היא סערה
ובליבי היא בעירה.
פתע היא אביב בלי עננה,
מקטורת מור ולבונה,
קיץ שב,
היא שלל רב.
נערה עונה היא ושנה
ואור חמה ולבנה,
אלי תשוב יפה ונבונה
ברוח הנכונה.
נערה שדה היא וגינה
אולי דרדר או שושנה,
אלי תשוב, תשוב למעונה
ברוח הנכונה.
עם השחר היא טללים בגיא,
זריחת היום בשתי עיני
ובצהריים בהירים
תשוב מתוך שיר השירים.
ובערב היא כוכב ראשון
מדליקה בי עין ואישון,
ליל רד,
יד בתוך יד.
נערה עונה היא ושנה...
