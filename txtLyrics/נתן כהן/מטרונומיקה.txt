כבר אין מקום לחלומות,
ליזום ולרחף.
החלומות מקורקעים,
אבוי לחלומות.
ביד אוהבת נמתחו קווים,
על המילים שלא התאימו,
שאינן הולמות.
הכל כבר מתוכנן עכשיו, על כל השאלות,
כבר נערמו מראש תילי תשובות.
משטרת השמחה עצרה לחקירה,
את כל המחשבות העצובות.
היה קשה עכשיו כבר קל,
זרקנו מה שמקולקל,
הכל נקי ומסודר עכשיו ביננו.
אמנם האור קצת מסנוור,
ואין פינה להסתתר,
אבל במילא כבר הכל מאחורינו.
יום וכל העציצים, הולכים בגאווה.
צמחי גינה מטופחים, מפלסטיק משובח.
שכבות של דבק, נמרחו כבדות.
על כל מה שאינו קבוע,
כדי שלא יברח.
היה קשה, עכשיו כבר קל.
זרקנו מה שמקולקל.
הכל נקי ומסודר עכשיו ביננו.
אמנם האור קצת מסנוור,
ואין פינה להסתתר,
אבל במילא כבר הכל מאחורינו.
הכל כבר מאורגן עכשיו.
וכל המשאלות, כבר נטמנו עמוק במגירות.
ורוח היום יום כיבתה בנשיפה,
את כל התאוות הבוערות.
היה רטוב, עכשיו יבש.
תיקנו מה שהשתבש.
הכל כתוב ומנוסח.
הכל בררנו.
אולי הצליל מעט חיוור,
אולי קשה קצת לדבר,
אך מה אפשר עוד להגיד שלא אמרנו?
אמנם האור קצת מסנוור,
ואין פינה להסתתר,
אבל במילא כבר הכל מאחורינו.
כבר אין מקום לחלומות!
