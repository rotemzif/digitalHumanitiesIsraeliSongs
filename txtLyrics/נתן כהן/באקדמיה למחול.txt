באקדמיה למחול, נובמבר מתקתק
ואת עושה שפגט עמוק בחדרים הבהירים
ושום חלום כבר לא נראה לי מלוכלך
עכשיו כשאת מוארת כך, במבטם של אחרים
נובמבר מתקתק באקדמיה למחול
הגוף שלך עושה דברים
שלא עלו בדעתי
מראה, מראה שעל הקיר
מי היפה בכל העיר?
ליצן זקן ומסובך, אולי תרקוד איתי?
באקדמיה למחול פסנתר כנף שחור
חולם איתך על הצלחה ומרחף איתך דואט
ידיים מנוסות עוגבות על הקלידים
ואת, צחוקך המתפנק ומבטך המשתמט
נובמבר מתקתק...
באקדמיה למחול, נובמבר מתקתק
ואת עושה שפגט עמוק בחדרים הבהירים
גם איינשטיין הזקן היה אומר לך בוודאי
שהעולם שלך יקר, אבל הכל בו יחסי
שלא תתאכזרי לקרסוליים הדקים
שלא תתרחקי כל כך
שלא תתמוססי
מראה, מראה שעל הקיר
מי היפה בכל העיר?
ליצן זקן ומסובך, אולי תרקוד איתי?
מראה, מראה שעל הקיר
מי היפה בכל העיר?
ליצן זקן ומסובך, אולי תרקוד איתי?
