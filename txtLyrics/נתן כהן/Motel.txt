בחדר הסמוך אדם נרדם
וממלמל מתוך שינה טרופה
ומתהפך ונאבק במצעים
אולי חלם חלום
אולי ירו בו בטעות
אולי החלומות שלו סרטים כחולים
בחדר הסמוך אשה גונחת
ומצננת את גופה במניפה
מוצצת סוכריות דביקות בזול
אולי גירשו אותה
אולי קוראים לה אוה
אולי עוד בגן עדן יסלחו הכל
בחדר הסמוך אני שוכב לבד
חובק בדמיוני אשה יפה
ומרחם על העולם ועל עצמי
אולי אסע מכאן
אולי אברח מן הלכלוך
אולי יניחו לי בסוף לשוב למקומי
מוצצת סוכריות דביקות בזול…
…אולי חלם חלום…
…אולי אברח מן הלכלוך..
…אולי עוד בגן עדן יסלחו הכל...
