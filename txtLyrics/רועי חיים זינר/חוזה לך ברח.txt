הגמדים מוצאים מקלט באגדות
צללים כהים פוסעים אט אט אל תוך הלילה
באור לבן מאחורי דלתות כבדות
שם בבתים גבוהי קומה העיר סגורה לה.
חוזה לך ברח, חוזה לך ברח
הלילה הוא אפל כל כך.
הבהוב סיגריה שם בחושך מאדים
מתוך היער האפל הזה לפתע
וסינדרלה ממתינה לגמדים
וברחוב רובץ החטא ליד כל פתח.
מתוך בתים גבוהים הגמדים כולם
פתאום באים אחד אחד אל סינדרלה
כי סינדרלה היא האגדות כולן
כי אין אחת באגדות אשר תדמה לה.
חוזה לך ברח, חוזה לך ברח...
שומר נפשו נמלט, שומר נפשו תמים
כי אין בעיר מקלט ואין בה רחמים.
חוזה לך ברח, חוזה לך ברח...
והם שבים אל הבתים גבוהי קומה
והם חומקים אחד אחד מתוך היער
רק סינדרלה עוד ניצבת במקומה
כשהם בורחים לאגדות סוגרים השער.
חוזה לך ברח, חוזה לך ברח...
שומר נפשו נמלט, שומר נפשו תמים
כי אין בעיר מקלט ואין בה רחמים.
חוזה לך ברח, חוזה לך ברח...
