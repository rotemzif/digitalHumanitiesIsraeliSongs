עוד לא הספקנו להגיע לעיקר
וכבר זה מיותר אני לא מאושר. 
עם כל שנה שרק נגמרת,
אני מצליח להבין פחות,
מילים יודעות לשמור סודות. 
אז במקום כל זה אני חושב עליך,
כי מחשבות רכות פורחות בשערך.
ולא צריך להסתבך...
עוד לא שכחנו את הלילה שעבר
וכבר זה מאוחר אני מרגיש כמו זר. 
עם כל מילה שאת אומרת,
אני מצליח להקשיב פחות,
אף פעם אין מספיק שתיקות. 
אז במקום כל זה אני חושב על קיץ,
כי מחשבות חמות פורחות בחול הרך,
והכל פשוט נשכח.
כל אחד זוכר את מה שהוא זוכר
ושוכח כל דבר אחר,
כל אחד בוחר את מה שהוא בוחר,
ועם כל השאר הוא מסתדר.
עוד לא נרטבנו והחורף כבר נגמר,
חם יהיה מחר זה החזאי אמר,
עם כל עונה שמתחלפת,
אני מצליח להרגיש פחות,
כבר לא פנוי לאכזבות,
אז במקום כל זה אני יושב בבית,
חושב על מה שכל האנשים עושים,
לך תבין בכלל את מה הם מחפשים:
כל אחד חזק במשהו אחד,
וחלש במשהו אחר,
כל אחד פונק במשהו אחד
והוא שר על משהו אחר,
כל אחד יודע שהוא לא לבד,
ונורא קשה לו לוותר,
כל אחד אוהב את האמת כל-כך,
אבל לא אכפת לו לשקר,
כל אחד מבטיח לאישה אחת,
והוא מקיים עם קצת יותר,
כל אחד חולם שהוא יחיה לעד,
אבל בסוף הוא מתעורר,
ואפשר גם לחיות קצת יותר...
