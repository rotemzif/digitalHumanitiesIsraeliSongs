את הדרך אליה הוא זוכר כמו שיר
מחפש את עיניה בכל פינה בעיר
ועכשיו הוא יודע שהכל נגמר
והחורף שוב יהיה קצת קר
היא רצתה לנצח והוא תמיד הפסיד
אפילו לא מתווכח מה יש כבר להגיד
הוא מזמן התפכח החלום נשבר
מר בפה הטעם שנשאר
כל מילה שלא אמר
כל סיפור שלא סופר
מכבידים כמו אבן על הלב,
שום דבר כבר לא נשאר
לרכך מעט את הכאב
עוד לילה יורד עליו, לאט,
כל מילה שלא אמר
כל סיפור שלא סופר
בוערים כמו שקר על הלב,
שום דבר כבר לא נשאר
לרכך מעט את הכאב.
בלילות של ירח מישהו נשבר
לפעמים הוא שוכח לפעמים נזכר
על הכל הוא סולח לא ממש מבין
מחפש סיבה להאמין.
