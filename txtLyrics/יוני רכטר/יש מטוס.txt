יש מטוס שממריא עכשיו
מתרחק במרומים
ואנחנו מתחתיו
משיטים מבט אחריו
הנוסעים מגלים עכשיו
פנאי בהיר בין עננים
בשמיים השלוים
הם מרחפים קלים
על הדשא את רוגעת למולי
ועינייך עצומות
יום יבוא ועוד נהיה בכל המקומות
יש מטוס שמכסיף עכשיו מעל
נעלם במערב
ואל מה אני נכסף
רגע מכונף איתך
ואת אומרת לי ששוב אני חולם
ועינייך צוחקות
יום יבוא ועוד אסע איתך
יום יבוא ועוד ניסע
במטוס שימריא הרחק
אל נופים מכושפים
ונחלום חלום אחד
רק אני ואת
אין מנוס מן הנס הזה
שקורה לי לפעמים
כשאני פתאום מוצף
אושר מחוצף
על הדשא את נוגעת בפני
את נוגעת בליבי
יום יבוא ועוד אשא אותך
במטוס שלי
