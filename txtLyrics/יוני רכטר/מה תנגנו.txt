נו, נו - מה תנגנו?
נו, נו - מה תנגנו?
נו, נו - מה תנגנו
עכשיו?
יש ילדות קשה
ויש ילדות נשכחת
יש הרבה לבד
ולפעמים ביחד - יש
יש הרבה כמעט
ויש גם ככה-ככה - יש
יש המון צלילים
ויש שמחה ועצב
יש כמה כלים
שמנגנים בקצב - יש
נו, נו...
יש עשן שחור
עולה מתוך סיוט
ואם לא נתעורר
תבער גם המציאות - כן
יש טילי שיוט
ויש מטוס חמקן
זה מוסיף בריאות
לדעת שהם כאן
איך מייללים
הצופרים ברקע
התקפת מילים
תקפה אותי כרגע
יש פצצת אטום
בבודקה בחידקל
תם עידן התום
וסוף-סוף יש קצת אקשן - יש!
אז נו, נו - מה תנגנו?
נו, נו - איך תתקנו?
נו, נו - מה תנגנו
עכשיו?
יש הרבה רוסים
ויש המון מולדת
לא כל העולים
יודעים כבר איך לרדת - לא
יש נוסעים לחו"ל
ויש נוסעים לחולון
יש גרים ממול
ויש באקפולקו
יש אור-יום חמור
ויש פחדים בחושך
יש פתאום אמור
ותיכף יש בקושי
יש אני ואת
ויש אנחנו יחד
יש הרבה מעט
ויש כמעט ביחד
יש ראשית וסוף
ומה שיש בתווך
יש ים התיכון
ויש גם ים המוות
איך מייללים
הצופרים ברקע
יש כמה כלים
שמנגנים כרגע
אז נו, נו...
