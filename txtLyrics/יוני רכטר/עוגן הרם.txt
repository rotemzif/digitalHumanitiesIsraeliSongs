זמר ספנים פרוע
בא פתאום מן הכורסה
שם אני יושב קרוע
מתכנן לי עוד מסע
כי נמאס לי לחכות כבר
לחכות שתחזרי
את אינך אך יש לי וודקה
וגם יש לי קול בריא
עוגן הרם!
ותפליג לים אחר
עוגן הרם!
יש איים יפים יותר
עוגן הרם!
אל תוותר
את אמרת לי לחכות לך
ואני כמו ספן
התיישבתי עם הקוניאק
הסיפון הוא הספה
את הרי מזמן יודעת
לבדי אני אבוד
למה את משתעשעת
למה את מתמהמהת
עוגן הרם...
מקהלת שחפים ורוח
טלטלת גלים גבוהים
שובי שובי תני לנוח
מפרשי כבר לבנים
וראשי כמעט צונח
כשהחדר מסתחרר
אך מעומק השטיח
אני שר בלי לוותר
עוגן הרם...
