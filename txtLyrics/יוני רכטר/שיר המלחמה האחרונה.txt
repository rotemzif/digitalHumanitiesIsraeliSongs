יש לי הזיה 
הללויה הללויה 
מלב העיר צומחת פטריה. 
הואר המזרח באור הקדמון, 
בהרים בוערות מדורות ניצחון, 
האדים המדבר מדם הדרקון 
על הארץ ירד חושך קדמון. 
ברחובות מוטלים פגרי הבתים, 
הדרכים מלאות שיירות של פליטים, 
דין הפקחים הוא דין השוטים 
כי מתה נפשי עם פלשתים. 
יש לי הזיה... 
כי ירד משמים אורה ונהרה 
עיר עלתה לשמים באש כבירה, 
אוהבים ואויבים באש השחורה 
למנצחים לא תהיה חזרה. 
בואו נשיר שירי תהילה, 
ליום ניצחון ליום גאולה, 
ימתק עפרך עירי הגדולה 
ארצי בעשן לשמים עולה. 
היה הייתה לי הזיה...
