הנה השחר עולה
לובן שחף מהיר
גשמי הלילה פסקו
ועכשיו האויר
צונן,
קריר.
עצי האשל גבוהים
אין ענן על העיר
בבוקר חורף יפה
בוקר חורף בהיר
צונן,
קריר.
ואין אין רגע יפה כמו הרגע הזה
ואין אין אין עוד מקום כמקומנו יפה.
גם רוח קל לא יפיג
חמתו של תמוז
וים מול חוף מתעלף
כיסא נוח תפוס
וחם,
בחוץ.
הצהרים יוקדים
בהירים עד מיצמוץ
אור שמש קיץ איתן
מרצד לו בכוס
גזוז,
חמוץ.
ואין אין רגע יפה...
ומול שולחן בית קפה
יהמו צמרותיו
של הרחוב הגדול
המדליק אורותיו
מוקדם,
בסתיו.
וכבר ריחו באויר
ושולחו רוחותיו
להאפיר את העיר
ובקצה מערב
ענן,
זהב.
ואין אין רגע יפה...
