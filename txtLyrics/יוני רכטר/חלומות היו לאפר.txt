הוא רצה להיות גיבור המחזה,
או אולי גיבור הספר,
הוא חלם שהוא כזה וגם כזה -
חלומות היו לאפר
המילים שוב התנגנו בו לאיטן -
חלומות היו לאפר,
הוא טעם גם מתיקות בעצבותן,
חלומות היו לאפר
את מחייכת:
עוד מעט אלך...
ואז - הולכת
הילדות היתה מרחק והרפתקה
וימים ריקים בחופש
הוא ידע שזה בא, והוא חיכה -
החיים נראו באופק
ומי יודע
מה יילד חלום?
היש יודע?
הוא רצה להיות גיבור המחזה
או אולי גיבור הספר,
ועכשיו הוא הגיבור בשיר הזה,
חלומות היו לאפר
קול ציפור את בוא הבוקר מבשר,
ילד קם לבית הספר
אין לי דרך, אין לי דרך לספר -
חלומות היו לאפר.
