אני יושב וחושב לי כך: 
אולי כדאי להיות אדם אחר? 
ומה כדאי לי להיות 
או לא להיות 
האם כדאי להיות עם ביטחון עצמי 
כלומר להיות איש העולם 
שטס לרגל עסקיו 
במחלקה הראשונה 
או תארי לך שהייתי צרפתי, 
ניגש אלייך ואומר ש - 
tres bien ce soir de la premiere 
כן גם אני, לא פעם, 
רוצה להיות אדם כל כך מוצלח 
שמתלבש בטעם, 
מרגיש כמו דג במים בעולם 
כן שוב אני חושב עלייך 
טוב שאיננו צרפתים! 
הרי ליבי יצא אלייך 
עוד אז בחטיבה 80 
היית פקידה, הייתי סגן, 
ואת הושטת לי מכתב 
איך הצטופפנו באוהל סיירים 
לילה מדברי 
אבל אני אינני סגן 
גם לא נפגשנו בצבא 
על זה החוף, מול זו השמש 
הן נפגש רק עוד שעה 
תהיי שחומה, תהיי בלונדינית 
עוד אין לדעת בדיוק 
אבל, כן, את תבואי זה ברור 
קצת באיחור 
זה לא, זה לא, זה לא, זה לא נורא 
או אולי אהיה במאי! 
או שאולי יהיה לי טנדר 
ואעסוק בהובלות 
מבית שאן לעמק חפר 
אביא כלובי תרנגולות 
אצחק בתחנות הדלק 
עם נהגי משאיות 
האם כדאי לי בכלל את זה להיות 
או לא להיות... 
כן גם אני, לא פעם, 
רוצה להיות אדם כל כך מוצלח 
שמתלבש בטעם 
מרגיש כמו דג במים בעולם 
אני יושב וחושב לי כך: 
אולי כדאי להיות אדם אחר? 
ומה כדאי לי להיות או 
לא להיות
