שום דבר כבר לא בוער ואין שום סדר יום
הידיים בכיסים, הולך לכל מקום
השמיים שוב פתוחים כשאת אינך פתאום
ועכשיו אפשר לחלום, אך אין יותר חלום
את ניסית לנחם אותי, אמרת שלא נורא
שהבוקר עוד יאיר, השמש עוד תזרח
זמן כה רב רציתי בך מבלי להשיגך
רק אחרי שזכיתי בך יכולתי לאבדך
הורדת לי אבן מן הלב
אך הכאב אינו חולף מהר
הורדת לי אבן מן הלב
אבל הלב אינו אותו הלב יותר
את היית חלום ישן, חלום שלא מרפה
את היית משאלת לב שלא גילה לפה
ובסוף נתת לי את עצמך בהשאלה
ואני לקחתי והרגשתי הקלה
הורדת לי...
השמיים בהירים כשאת אינך פתאום
לילה ויום
ועכשיו אפשר לחלום
אך אין יותר חלום
שום דבר כבר לא בוער ואין שום סדר יום
את אינך ויש פתאום כל כך הרבה מקום
את ניסית לנחם אותי, אמרת שלא נורא
שהבוקר עוד יאיר - באמת תודה רבה
הורדת לי...
