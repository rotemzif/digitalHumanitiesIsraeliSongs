רומי השקטה תמיד היא מחכה
לא מתקדמת
ויושבת לבדה
מתחבאת מאחורי הסביבה האימתנית
שמושכת מרפקים וצורכת פרסומים
ידיים משלבת ומחייכת בנימוס
וההוא שם מקדימה כל הזמן עוקף
וזאת עם המסאז'ים והסוויטות ממשיכה להתחצף
וזאתי עם הפלאפון שכולם שומעים את השיחה
מספרת בטיפשות על חוויות הלילה שעברה.
רק רומי מתאפקת מנומסת רומי השקטה אולי קצת מתכחשת
אין יודע את רחשי ליבה
כמה יפה את רומי השקטה
בלי ניד וניע בלי שיחה קטנה
אין יודע את חבלי ליבה
כמה יפה את רומי השקטה
והיא שומרת זיכרונות בתוך נפשה הענוגה
ליבה געגועים לימיי הקיץ הטובים
בין עצי הפרדסים ומטעי עצי הזית
בין חלון לים פתוח וזבובים בצד הבית
בין כביש קצר רעוע לכביש כורכר רחב
כבר שנים שאין שם אופק
לא רואים יותר כוכב
רק רומי מתאפקת מנומסת רומי השקטה אולי קצת מתכחשת
אין יודע את רחשי ליבה
כמה יפה את רומי השקטה
בלי ניד וניע בלי שיחה קטנה
אין יודע את חבלי ליבה
כמה יפה את רומי השקטה
והיא שומרת זיכרונות בתוך נפשה הענוגה
