עתה אזקין מולך 
ושקט שקט אמלוך 
בפרפורי שפתייך 
בסוד תפילת ערער שלך 
נוגע ביושרך 
אשר צרב בשרי שנים כרעל. 
פודה נפשך מאחרים 
ומגרש שדים מקצות אצבעותיך 
מפשיר זרויותיך ומלטף למכאובך 
עליו הושלכת מרחם 
ושקט שקט חומר דמי כבד כבית, 
נוצר גבך הדל להוליכך 
אל חגיגת אחרון חלומותיך לפנקך, 
אישה נצחית ילדה ואם- קורא את מגילת חיי בחריצי פנייך 
צחוקך, בכייך, קריאת חמדה שלך 
בה נסתיימה מלחמת עשרים שנה בין שרשי לשורשייך. 
הקשיבי, טוב?
טוב לכשול בייעודך מהשלים יעוד לא לך. 
איש יעוד טבעו כי יעש לא תיפול עליו אשמה 
ושקט שקט אני רואה מבעד לעיניך את עיני פוסעות אלי ומתקרבות אלייך, 
כמעט אינני אוהבך, 
אבל איתך גם המעט לא יגמר 
וככה אנשקך
