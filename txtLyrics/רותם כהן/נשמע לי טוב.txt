את אוהבת לשחות בים,
אני אוהב לסחוט תפוזים
את אוהבת לבכות סתם
אני אוהב סתם אנשים טובים
באמצע היום
נשמע לי טוב
את נלחמת להתגבר
אני חולם להתבגר
את אוהבת כשחם
אני חם כי אוהב אותך
באמצע התום
נשמע לי טוב
כמה טוב
תגידי לי כמה טוב
שונים באהבה שווים ברוח
איך טוב היה לי איך טוב נהיה לנו
אז בואי נתקרב
את אוהבת לדבר
תמיד חלמתי לבדר
את נוהגת להתרכז
אני מתרכז כשאני נוהג
בך ברכות
נשמע לי טוב
אני נלחם עלייך שוב
את מאחלת לי כל טוב
את אוהבת משחקים
אני חולם על השחקים איתך
באמצע השמיים
נשמע לי טוב
