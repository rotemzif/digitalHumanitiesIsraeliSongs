האלילים שלי מתים אחד אחד
ואת, אומרים, פורחת עוד כפרח
בן שלוש עשרה הרחתי לך כמעט
כל מה שמעלה בך ריח
האלילים שלי מתים אחד אחד
פתאום אתה בעצמך כבר גבר
אם לא הספקת - תעשה ביד
בתוך שוחת שכיבה בוערת
האלילים שלי מתים אחד אחד
דופקים בדלת ואיני פותח
צבא היה תמיד ברדק
ומי שמת מזה - יודע...
האלילים שלי מתים אחד אחד
אחד במלחמות אחד בפרך
נמשיך לשבת בקפה פינת
עד שמונה ולרוץ לטלה
האלילים שלי מתים אחד אחד
מתים לגמרי - מעלים קצת ריח
(ואת, אומרים, פורחת עוד מעט
ובית שחייך עדיין מגולח)
האלילים שלי מתים אחד אחד
אני שוכח ומביא עוד ילד
(אם לא הספקת - תעשה ביד
בתוך אמבטיית קצף)
