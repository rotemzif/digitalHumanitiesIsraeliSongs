זהו השיר האחרון זה סוף הדרך
ולא חשוב אם בני עשרים או ארבעים
נגמור קפה נקפוץ מן המרפסת
עם הבגדים הכי יפים
זהו השיר האחרון זה סוף הדרך
ובאוויר עומד פתאום אותו אביב
וטוב שהתלבשנו כאן הערב
שוב בבגדים הכי יפים
זהו השיר האחרון זה סוף הדרך
ומסביב יתקהלו כמו תמיד
ועוד מעט תגיע גם ניידת
ומישהו ודאי יקיא
זהו השיר האחרון זה סוף הדרך
ובדירה אורות וסדר שיגרתי
ספלים שתויים וסיגריה בוערת
ומעקה למבוגרים
זהו השיר האחרון זה סוף הדרך
ולא חשוב אם בני עשרים או ארבעים
נגמור קפה נקפוץ מן המרפסת
וזה יהיה סימן חיים...
