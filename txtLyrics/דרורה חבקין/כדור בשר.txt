למסעדה בלב העיר
נכנס בחור גדול צעיר
וכשמפיו נוזל הריר -
נכנס, מיד התחיל לשיר:
"כדור בשר!.." כך הוא שר,
"כדור בשר!.. מת לאכול כדור בשר."
אל הנער הרעב
המלצר אז התקרב
ובדברו מתוך הלב
שר בקול מלא כאב:
"כדור בשר...-מאוחר!
כדור בשר...-מצטער, אך לא נשאר."
אך הילד מתעקש:
"כסף די לי יש ויש,
קפוץ מיד ומן האש -
כדור בשר מהר הגש."
"כדור בשר!.." כך הוא שר,
"כדור בשר!.. מת לאכול כדור בשר."
המלצר נבהל ונס,
למטבח בספיד נכנס
ועל טבח שמן ננס
הרעים בקול עבה וגס:
"כדור בשר!.." כך הוא שר -
"כדור בשר!.. הוא מת לאכול כדור בשר!"
הטבח לא בתבלבל,
בתפריט אז הסתכל
ומבין שיניו גילגל:
"שלח אותו לעזאזל!"
"כדור בשר...-מאוחר!
כדור בשר...-אמור לו שיבוא מחר."
המלצר ההגיוני
לטבח לחש: "ני-ני!...
אם לשלוח - לא אני...
זאת עשה אתה, הו, בני!...
כדור בשר!"-שם הוא שר -
"כדור בשר... לך אתה, אני נשאר."
הטבח מייד יצא,
את הנער חיש מצא,
ובנאום את פיו פצה:
"שמע, אפרוח בן ביצה -
כדור בשר- מאוחר!
כדור בשר-הסתלק, סופך רע ומר!"
הבחור ידו שלח
ותפס את הטבח.
את בשרו כתש, מעך -
כדור בשר אותו הפך...
"כדור בשר-יש לי כבר.
כדור בשר... אך תיאבון לי לא נשאר!"
