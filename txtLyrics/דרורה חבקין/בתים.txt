זו תהיה המלחמה האחרונה
והיא תקפיד ולא תפסח על דלת
כדי שיזכרו אותה כולם
אחרי שבוע ושנה ומאה
זו תהיה המלחמה האחרונה
ילדי הגן ישתכשכו באפר
ופה ושם יציץ כמטורף
הירק בין חורבות בית ספר
זו תהיה המלחמה האחרונה
ובין שלדי גייסות (ברזל ועֶצֶם)
יקרקרו מעט יִפלוּ כינה
הציפורים בדרך אל הַשֶמֶש
זו תהיה המלחמה האחרונה
וגנראלים ידפקו בנוֹת עשר
והן תיפלוטנה את הדור הבא
בשלד טנק או בין חורבות בית ספר
זו תהיה המלחמה האחרונה
והאביב יבוא עם כל העשב
והאביב יעשה מה שעשה
על כל המלחמות האלה...
זו תהיה המלחמה האחרונה
ובעוד אני נושם ואת נושמת
יתפארו מעט יִבדוּ קינה
מול המראה המנהיגים בַּדרך
