גלי גלי גלי ים,
ספינתי עולה יורדת.
אימתי נבוא לחוף
ונגיע למולדת?
הספינה לחוף קרבה,
הספינה הורידה עוגן.
מלחים לחוף ירדו -
השתכרו שם כהוגן...
למלח ילדה ניגשת
וקולה עדין ורך:
"טוב שבאת ליבשת -
תבלה איתי מלח."
"עם הבוקר ניפרדה...
מה עיניך צוחקות?
את, ילדונת, לי הבטיחי
עד המוות לחכות."
"להיות האחרון? -
זאת תוציא ממוחך!
זה שלא ראשון היית -
כבר קבלת הוכחה."
"מצפצף אני עליך!...
לחינם את צוחקה -
בחיקך אני חלמתי
על אחרת רחוקה."
שוב מלח רודף האופק,
ולאופק לא יגיע.
רק ספינה קטנה נודדת
בין המים לרקיע.
