נשבר השרב על רצפת החדר
על מדרכות הרחוב הצבעים מכחילים.
על כתפי החמות שום אמת לא נפרקת.
לשווא קיוויתי לתפוס
רגעים מתקפלים לתמונות,
ותמונות למזכרת.
והדברים קורים מעצמם
ואנחנו - כלום מלמעלה.
וכל מה שהיינו אתמול כבר נמחק מהלב.
וכף ידי עוד תדרוש את מגע שפתייך.
הן כל מה שבקשתי מכל
בערב סתיו להתאהב.
במורד הגבעה רוח מקרבת
את סיפורי העלים לצדי השבילים.
את כתפי הכבדות יד קטנה מחבקת -
בסתיו מצאתי, פתאום,
איך חירות התמסרה לכבלים,
וכבלים למזכרת.
והדברים קורים מעצמם
ואנחנו - כלום מלמעלה.
וכל מה שהיינו אתמול כבר נמחק מהלב.
וכף ידי עוד תדרוש את מגע שפתייך.
הן כל מה שבקשתי מכל
בערב סתיו להתאהב.
