הלכת איתי ימים רבים בדרך ארוכה.
חבוי בסבך, שוטט מנגד - רק לנו הוא חיכה.
לא, לא אמרת לי למה את מצפה.
אפשר שלא דברנו אז באותה השפה.
את אומרת לי "אתה מקשיב רק לעצמך,
כמו אריה שואג על הירח בארץ לא לך."
את כל כך דרמטית, מתנשאת ובטוחה.
"תבדוק טוב יעצת לי מהסוף להתחלה..."
אני לא מושלם.
אולי כמו כולם.
חשבתי שידעת למצוא בי פעם את הנעלם.
אני בחור פשוט.
יש בי גם רוח שטות.
כשהלביאה שועטת אני מתחיל לרוץ.
"מה את מחזיקה בפנים?", שאלתי בתמימות.
טרפת אותי במבטך - רציתי רק למות.
"יפה שקיעת השמש", לחשתי, "ללב עצוב"
- "רק אם אתה נסיך קטן או אריה בכלוב..."
אני לא מושלם.
אולי מעט מופנם.
נהגתי לארוב בפתח, רעב ומנומנם.
אני בחור פשוט,
קרוע בפראות.
כשהנשימה אוזלת את מתחילה לעוט
