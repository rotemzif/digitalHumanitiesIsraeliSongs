ילד חי בירושלים,
בין רמות להר הבית,
בין חורשות עצי הזית,
ילד מקומי.
דור שביעי בירושלים,
מדבר בחית ועין.
ואומר הוא "מאתיים",
ילד עממי.
אבן מאבני החומה הוא,
פרח מפרחי חממה הוא.
פרח אביבי.
ילד כלבבי.
ירושלמי.
בנו של אליהו הנביא.
ילד חי בירושלים,
משחק במחניים,
מסתתר בצהרים,
במחבואים.
הוא נושא תפילת ערביים,
הוא קרוב אל השמיים,
מחפש הוא בעיניים,
את האלוהים.
אבן...
ילד חי בעיר הפלא,
שנות אלפיים ועוד אלף.
אין עוד ילדים כאלה,
שם בעיר ציון.
מהלך בשדות השלף,
עם האור ועם התכלת.
אין עוד ילדים כאלה,
מלאכי עליון.
אבן...
