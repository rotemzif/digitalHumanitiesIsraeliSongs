אני שומעת כל מילה גם אם אינך אומר
אני עונה לשאלה גם אם אינך שואל
את הדמעות שלא בכית זה שנים
אני אוספת ושומרת כמו פנינים
אתה נראה כל כך שלו יודעת שאתה סוער
ואם נשימתך קלה בפנים אתה בוער
את הרוחות אשר נושבות בחדרים
אני שומרת בידי כמו פרפרים
דרך החושך רואים את האור
דרך החום מרגישים את הקור
אם מקרוב אם מרחוק
מים שקטים חודרים עמוק
אני שומעת צעדים בחדר השני
אם על שלומך אתה שומר
האם תשמור גם על שלומי
אתה תראה העננה עוד תתפזר
ומעלינו קו האופק יתבהר
דרך החושך רואים את האור...
וכשעיניך לאט נעצמות
אני שומרת, לי את כל החלומות
דרך החושך רואים את האור...
