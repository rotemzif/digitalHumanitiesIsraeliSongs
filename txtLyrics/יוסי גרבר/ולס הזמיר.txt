בבוקר אומרים: בוקר זמיר,
בערב אומרים: ערב זמיר,
בלילה אומרים: לילה זמיר
ויש האומרים: שקט, זמיר.
לבר המצווה זמירוני בן זמיר,
משכונת "זמירית" על גבעת הזמיר.
עלה והצלח, בני, לפי התכנית,
מאחלת אימך זמירונית.
וכן לזמיר וזמירה זימרוני
מרחוב הזימרור ברמת הזמריר;
ברכות משגרים הגיסה והגיס
עם הולדת הבת זמירמיס.
בבוקר אומרים: בוקר זמיר...
זמיר משומש במצב מצויין
להשיג אצל זימרי בשוק הישן.
זמיר "אורגינל" עם מקור של זהב
רק אצל זמירונוב ובניו.
השקה בזמירקל את זמירך הצרוד
וקולו ישמע עד פריס וביירות.
ראשי מתפוצץ מאלפי הזמירים!
אז תבלע כדורי אזמירין!
בבוקר אומרים: בוקר זמיר...
שיחות הזמיר מתחילות בקרוב
ומפלגת זמיר שוב השיגה כאן רוב;
ועל כל קירות הבתים שבעיר
מציירים את דיוקן הזמיר.
שירת הזמיר היא תמיד ראשונה
בצמרת מצעד פזמוני השנה.
זמיר בכל בית ובית בסין.
משנחי הבירה עד חרבין.
בבוקר אומרים: בוקר זמיר...
