כשאני אמות אני רוצה הלוויה מטורפת
בלתי נשכחת, סוחפת
שלא יהיה מצב שבנאדם לא ירצה להיות שם
כמה שלא יהיה חם, בדיוק בנקודה בה זה נתקע בסרעפת
משהו מהזן המכונן שלוקחים
כשכל החיים
נמשכים
ים זרים של פרחים בדרכים - תהיו בטוחים
שלא יספיקו לי
שיתרמו ת'איברים שלי לכל מי שצריך
אמרתי רק שלא אשכח, אני ממשיך
רוצה שיירה שתיסע בכל העיר
דירה לדירה
ראשים יצאו מחלונות
יעמדו במרפסות, ישירו את השיר
שכל מי שהיה חבר שלי
למרות שלא תמיד שמרתי עם כל החברים שלי
על קשר, ימחל
ויתכוון כשהוא יגיד לי ביי ביי אח שלי
שלכל מי שלא ידע איך לתפוס אותי
תהיה צביטה, נטולת שליטה
פאנקיסטים, ראפרים, אינדי בלוזיסטים
לסביות, הומואים, הטרו אוטיסטים
שכ-ל הזונות ששברו לי את הלב
לא יהיו מסוגלות
לעצור את הדמעות
שהכי קרות, גם הכי מנוכרות
לא יוכלו שלא לבכות
שינגנו את INNOCENT EYE CRYSTAL SEE
אייוינד קאנג ומייק פאטון - כמה טיפוסי
ובסוף אני רוצה שזה יהיה דומה לניו
אורלינס, בסיום אני רוצה שתרקדו
ובזמן השבעה אני רוצה שתחייכו ותצחקו
כשאתם נזכרים בי, או -
לי אני אפגוש את אמא שלי
את סבא שלי
את חבר שלי איל
אני ממש רוצה לפגוש
פערים להשלים
נתפוס ראש, אני צריך להביא אלכוהול איתי
לא יהיה דבר
הרבה יותר מוזר
בשבילי מלנוח
על משכבי
יהיו שירים חדשים, תקליטים - מי יביא
לי
לשמוע
אני אתגעגע
בטוח.
