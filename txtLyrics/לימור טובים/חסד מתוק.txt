רגע של חסד מתוק
רגע חם שאין לו אח
מן געגוע רחוק חי בליבי
דימית ואולי לא דימית 
בי שואל הקול הרך
זכרון אהבה פתאומית
שט בקירבי
הופך בי והופך
הזכרון החם
נדמה הכל חלום והזייה
היית ואולי 
היית ככה סתם
תשוקה רגעית או הרף אשלייה
ואתה אתה אתה לנצח 
לעולם איתך לעד
בליבי שותת כמו פצע
והלב נרעד
ואתה אינך יודע
אין אחר אתה אחד
איך הכל הכל כורע
איך הכל מעד
רגע של חסד מתוק
אז נגעת בכתפי
איך אז ביקשת לנשוק
לשפתותי
ראית ואולי לא ראית
בי שואל הקול החי
זכרון אהבה פתאומית בהגיגי
עברת בחיי
הקמת בי מגדל 
ועיר שלמה לרגע לשנייה
היית המהות
היית צו גורל 
קורטוב רגעי של כלל ההוויה
ואתה אתה אתה...
