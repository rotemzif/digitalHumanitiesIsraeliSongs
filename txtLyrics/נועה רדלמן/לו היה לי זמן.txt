ילקוט ומחברת
ילדה מפוזרת
כיוון מערב - בחשש היא צועדת
הבוקר דוחק
והשמש בוערת
ספירה לאחור - מחלום מתעוררת
לו היה לי זמן
להבין לבדי שנגמר
לו היה לי קל
להסביר את עצמי
לוותר על כל מה שנשבר
ואז לגלות שאני לא לבד
הנה אתה כאן - לא חיכיתי לשווא
לו היה לי זמן
החיים לי צחקו, בי רדו במפגיע
ישלחו לי אותך - שתוכל להרגיע
ראיתי אותך ברחוב
וקפאתי
זו אותה הילדה שממנה פחדתי
לו היה לי זמן
עדיין נפשי מייחלת לגופך שרחק משכבר
ואולי עוד אצליח לומר את הכל
להפיג את מסך העשן - שתראיני ברור וצלול
ילקוט ומחברת, ילדה מפוזרת
ספירה לאחור
מחלום מתעוררת
