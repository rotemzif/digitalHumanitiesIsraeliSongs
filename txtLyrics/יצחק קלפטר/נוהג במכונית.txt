אני נוהג במכונית
הרחובות ריקים, העיר שקטה
עכשיו כבר מאוחר
אני עוד ער, אני חושב עליה
ועל עצמי.
כל התריסים כבר מוגפים
מעל גגות הכוכבים יפים
פנס רחוב חיוור
כאילו הוא אומר:
"חבוב, אתה סתם משוגע"
איתה תהיה אחרת, האהבה,
איתה תהיה אחרת, האהבה!
ירח שט בדומיה
המסיבות כבר נגמרו מזמן
עכשיו כבר מאוחר
זו שעת הזאבים
עיתון נשכח על המדרכה.
איתה תהיה אחרת, האהבה,
איתה תהיה אחרת, האהבה!
אני נוהג במכונית...
