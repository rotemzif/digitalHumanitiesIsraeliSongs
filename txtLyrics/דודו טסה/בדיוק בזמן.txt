הגעת בדיוק בזמן
רגע לפני שהתעייפתי
רגע לפני שטילטלוני הרוחות
תיעתעו החלומות בחיי
הגעת בדיוק בזמן
רגע לפני שהתעטפתי
רגע לפני שנפרמו חלומותי
שדהו מחלצותי
רגלי נצרבו בחול
נפשי עייפה מזחול
שהרוח תישא תפילה
שהלב שלך ישמע
שהיד שלך תיגע
בדיוק בזמן
הגעת בדיוק בזמן
רגע לפני שהשתגעתי
רגע לפני שסובבוני הגלים
שאכלוני הדגים, שנטרפתי
רגליי נצרבו בחול
נפשי עייפה מזחול
שהרוח תישא תפילה
שהלב שלך ישמע
שהיד שלך תיגע
בדיוק בזמן
הגעת בדיוק בזמן
רגע לפני שהתעייפתי
רגע לפני שלא היו לי פתרונות
שנעלמו העקרונות בחיי
בדיוק בזמן
