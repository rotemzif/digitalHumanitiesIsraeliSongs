איך אפסיק להזדקק למבט החיצוני
כל חיי ראיתי אותי דרך עינייך
שנים של חיים מחוץ לעור של עצמי
איך אוכל לאהוב אותי, לבדי
כשאתה בי מביט, וחתומות פנייך.
לימדת אותי לאהוב, 
רק גבר שיודע לעזוב
רק גבר שיודע לעזוב.
אתה לא יודע להתמסר לחיבוק אמיץ
מעולם לא הסכמת להיכנע לפחד
אני היום אישה והזמן בי מאיץ
גם אותי איש לא לימד להיכנע
אז אני לא יודעת להיות ביחד.
לימדת אותי לאהוב, 
רק גבר שיודע לעזוב
רק גבר שיודע לעזוב.
תגיד לי איך משנים הרגלים של שנים
הילדה הקטנה שבי לא יודעת אחרת
האש הבוערת מכלה רק אותי
אני שורפת בינינו גשרים
בסוף אני תמיד מצטערת.
