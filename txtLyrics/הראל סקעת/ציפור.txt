ראיתי פעם איך אני נשבר 
מכאן חשבתי שאברח 
ומה שלא ארגיש כאן מקרוב 
אולי אבין רק ממרחק 
המשכתי הלאה אל מקום אחר 
ממריא לחופש כמו ציפור 
חולם לעוף גם אם יודע ש...
את שתי כנפי שוב ינסו לשבור 
הו ילד ילד 
אין בך מנוח 
לא תמצא מרגוע 
גם בעיר זרה 
רחובות של שקט 
ארץ מרוחקת 
אלף קילומטרים 
עם כנף שבורה 
בחוף חיכה עולם כל כך דומה 
אותם שמיים ואותו אפור 
ואיך דמיינתי כאן עוד אשתנה 
איך השתניתי פעמים אינספור 
הו ילד ילד 
אין בך מנוח 
לא תמצא מרגוע 
גם בעיר זרה 
רחובות של שקט 
ארץ מרוחקת 
אלף קילומטרים 
עם כנף שבורה 
הו ילד ילד 
רוץ אחר הרוח 
אין מקום לנוח 
אין כבר בשביל מי 
כל מה שראיתי 
כל מי שהייתי 
עכשיו כבר לא יודע 
מי מהם 
אני.
