שוב אתה מביט בי מלמעלה 
מחייך בחום כמו אבא אדמה 
עננים אפורים, הגשם פסק, 
בליבי נרגעה, נרגעה מהומה 
זוכר כשהייתי ילד אבוד, 
אוסף צמרמורות בימים גשומים 
פורש ידיים אל מול הטיפות... 
ביקשתי למצוא, למצוא ניחומים 
כשהרמתי ראש, כדורי המואר 
אתה סימנת... 
"יהיה לך טוב, יהיה נהדר!" 
כשהרמתי ראש, כדורי המואר... 
בלילה כיסיתי פניי בשמיכה, 
פורט בחושך בדידות למילים 
בבוקר שרקתי בקול ברחובות, 
את זמר חיי, חיי הכפולים 
כשהרמתי ראש, כדורי המואר 
אתה סימנת... 
"יהיה לך טוב, יהיה נהדר!" 
כשהרמתי ראש, כדורי המואר... 
היום יצאתי לדרך אחרת 
מנגינה חדשה מלווה את יומי 
מתירה את פחדיי ואני כבר זורם 
בשביל המוביל, מוביל את עצמי
