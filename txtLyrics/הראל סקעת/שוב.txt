שוב מבטך העצוב מתארך 
אל גבי המופנה לתמיד והולך 
שוב הדמעות מלטפות שערך 
ושוב לא אשוב הפעם 
עוד רגשות נשארו באוויר 
בין גבי לעיני 
עומדים להזכיר 
את כל מה שהלב 
לא יוכל להסתיר 
ושוב לא אשוב הפעם 
ואני לא מצטער 
על שום מגע על שום כאב 
ולא הייתי מוותר 
על זיכרון אחד צורב 
כל אחד אחר היה חוזר 
אבל אני שוב לא אשוב יותר 
ויש אנשים שיגידו אולי 
מה שווה בלעדיך 
מי את בלעדי 
תלחם ובסוף את תשובי אלי 
אבל שוב לא נלחם כמו פעם 
ורק שתדעי 
שהיית בשבילי 
כל חלום 
כל האושר הגשמת למולי 
התנפצת על כתפי 
ומלאת את כולי 
אבל שוב 
לא נשוב כמו פעם 
ואני לא מצטער...
שוב מבטך העצוב מתארך 
אל גבי הרועד כתמיד והולך 
את מבטי שוב אפנה לחייך 
ושוב לא אשוב הפעם.
