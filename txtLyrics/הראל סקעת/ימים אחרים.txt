מסתכלת עלי במבט שאומר:
ראיתי דברים, וניסיתי לא פעם.
חושבת שאין לך סיבה לחייך
כי הכל מייאש וחסר לך הטעם.
אני את השקט שלך מכבד
ואותו לא אפר בשל שטות או איוולת
אבל רק רציתי אותך לעודד
וללחוש לך דבר שיש בו גם תכלת.
יבואו ימים אחרים,
עם שמש ועם אלוהים
ובוקר בסדר
וערב בלי נדר
וריח של משהו מתוק.
יבואו ימים אחרים
עם שמש ועם אלוהים
ובוקר בסדר
וערב בלי נדר
וריח של משהו מתוק
משכר באוויר
מסתכלת עלי והעצב גובר
דברים נשברים, זה קורה מדי פעם
רוצה שאניח אותך לנפשך
כי הכל מייאש וחסר לך הטעם.
אני אותך לא מוכן לאבד
ותמיד רק ארצה שתהיי מאושרת
לכן, רק רציתי אותך לעודד
וללחוש לך דבר שיש בו גם תכלת.
יבואו ימים אחרים...
הנה לילה חולף לו עכשיו
ותיכף תזרח החמה
בואי איתי ובחרי לך משפע קרניים
את האחת שתביא לך ברכה.
יבואו ימים אחרים...
