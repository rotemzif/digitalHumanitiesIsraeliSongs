אומרים שהנוער ריקני ומנוון, 
אומרים שהוא חושב רק מה ללבוש; 
אז תנו לי לגלות לכם דבר אחד קטן: 
הדג הרי מסריח מהראש… 
אומרים שהנוער הוא חצוף וחומרני, 
הכסף הוא האושר היחידי. 
אני רק מסתכל עליכם המבוגרים - 
אני הרי תבנית מולדתי. 
זה הזמן הנכון - 
במזרח התיכון. 
אנחנו מבטיחים את העתיד. 
השלום הוא ניצחון, 
השוויון תמיד נכון. 
ואנחנו ב"היה נכון תמיד". 
בכיתם שהנוער הוא אלים ובלי גבולות 
ואין לו שום כבוד וערכים 
וכדוגמה אישית אתם אל מול המצלמות 
גנבתם ושיקרתם בפנים/ אזרחים. 
אמרתם שתתנו לנו לגדול בביטחון, 
אמרתם גם שאין זו אגדה… 
אנחנו אז הדלקנו את נרות הזיכרון, 
עמדנו ובכינו בכיכר. 
זה הזמן הנכון - 
במזרח התיכון. 
אנחנו מבטיחים את העתיד. 
השלום הוא ניצחון, 
השוויון תמיד נכון. 
ואנחנו ב"היה נכון תמיד". 
תסתכלו קצת על הנוער, 
אולי תיקחו דוגמה – 
כולכם גם מוזמנים להצטרף 
זה יהיה נכון תמיד 
זה עתיד המדינה 
הנוער לא רוצה להתקרנף. 
זה הזמן הנכון - 
במזרח התיכון. 
אנחנו מבטיחים את העתיד. 
השלום הוא ניצחון, 
השוויון תמיד נכון. 
ואנחנו ב"היה נכון תמיד".
