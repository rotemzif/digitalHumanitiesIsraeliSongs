הלהפחיד באת
פסנתרן עם פסנתר
היתכן שפטיש ינוס ממסמר
אל יתהלל חוגר כמפתח
אל יתרברב מובס כמנצח
אם לפרגן לא יכולת דבר אל תגיד
השלם עם המציאות שלא תדפוק את העתיד
קמו עלינו גדולים ממך
בערב נלין בכי ולבוקר שמחה
הם כידוע לא הגיעו רחוק
ולנו המר הפך למתוק
על הספסל בצד בשקט תשב
אולי אם תשב לשחקן תחשב
הלהפחיד באת שואב אבק עם פירור 
היתכן שתותח ינוס מגפרור
תלאות עברנו שלא נדע
אך תקוותינו מעולם לא אבדה
נפלנו וקמנו השבח לאל
צוק איתן מגן ישראל 
הלהפחיד באת כיפת ברזל עם מקל
היתכן שננטוש את אדמות ישראל 
מסתבר שפעלנו נכון 
אפופים ברוח נצחון
היום בגדול הצדק איתנו
היום הגביע שוב שלנו
