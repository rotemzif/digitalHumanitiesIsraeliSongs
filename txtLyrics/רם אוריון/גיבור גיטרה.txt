פנים עצובות 
עיניים שקועות
ושתי ידיים חשופות
אתה ודאי איבדת את הדרך 
אבק בריאות
הנשמה כבר לא צועקת
אתה יכול למות בשקט
סיפור פרברים
חלום נעורים
אתה יכול לזכור עכשיו
איך זה היה - אתה , גיטרה
והכוכבים
בלי צומת דרכים
רק עיירה בוערת
שלוחשת לך 
נוע נוע
עבור..
כל מה שתרצה תקח 
תפלס לך שביל בקהל
אל הבמה
כל מה שתקח ידעך
והמשאלות ייפלו עליך
חזרה
בועט במגבר
זה לא מתחבר
שריד של טקס שנשכח
מאה אחרת
זמן אחר
אלבום הוקרה
מופע הצדעה
וערב לזכרו
נמכר מראש
אתה צריך לפרוש בזמן
