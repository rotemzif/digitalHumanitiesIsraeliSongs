בוא נשקני על המצח
ככה לחשתי
הוא נשק לי על האף
בלי שביקשתי
כשנשק לי על האף
ולא רגזתי
הוא נשק לי על הפה
גם אז לא זזתי.
יש לי בחור צנוע
הוא נער חמד
לקוח רק את מה שאני נותנת.
כשנשק לי בשפתיים
ולא לחמתי
הוא ירד אל הצוואר
ואז הסכמתי
אם נשק לי בצוואר
וזה לא הזיק לי
לא נורא אם גם
את הכתף הוא יחזיק לי.
יש לי בחור צנוע...
אם ליטף את הכתף
ולא הרביץ לי
לא כל כך רחוק משם
נו, שיציץ לי
כך ירד לו וירד
תמיד דרומה
וכשהוא גמר הכל
אמר שלומה.
יש לי בחור צנוע
הוא נער חמד
לוקח רק את מה שאני נותנת
מאז מרוב צניעות
על מה שקרה לו
הלך לו ומאז
יותר לא בא לו.
