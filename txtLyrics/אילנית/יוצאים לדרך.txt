אם אתה יוצא לדרך
העולה אל ההרים,
היזהר שלא תיקח
איתך דברים מיותרים.
קח חלום -
לא כבד מדי,
ושמחה -
לא גדולה מדי,
וגם שיר
לא ארוך מדי.
זה די.
יש נופים יפים בדרך
העולה אל ההרים.
התרמיל מושך למטה,
פה עוזרים רק השירים.
קח חלום....
לא אכפת לי מה ארזת
ואת מה אתה אוהב.
מה שבאמת חשוב
זה מה שיש לך בלב:
קח חלום...
שב לנוח. זרוק לרוח
את כל מה שמיותר,
ועכשיו בלב בטוח
קח איתך מה שנשאר:
קח חלום - לא כבד מדי,
ושמחה - לא גדולה מדי,
וגם שיר לא ארוך מדי.
זה די.
