רציתי הרבה יותר 
אז למה לא הבנת 
רציתי שתתעורר 
אבל אתה ישנת. 
הצעתי, אבל צחקת, 
את כל הממלכה. 
הלכת והתרחקת 
ואני עכשיו בוכה. 
מה הטעם? 
אין עוד פעם, אין עוד פעם, 
אם הכו ברק ורעם 
לא תפרח השושנה 
אין תועלת 
גם ביום אביב ותכלת 
כשהשושנה נובלת 
היא לעולם כבר לא תפרח. 
סובב סובב העולם 
עוד לילה ועוד יום 
חוזרת כמו כולם 
תמיד לאותו מקום. 
אין לי שיר ואין לי פרח 
להשאיר כאן אחרי 
כי ליבו של איש הקרח 
קרע את מיתרי. 
מה הטעם... 
את כל הקלפים סימנת, 
מה הטעם לשחק, 
לתהום אותי הזמנת 
ונשארת שם הרחק. 
בשבילי היית אופק, 
הבטחה וקרן אור, 
ועכשיו אתה האופל 
ואני תועה בשחור. 
מה הטעם...
