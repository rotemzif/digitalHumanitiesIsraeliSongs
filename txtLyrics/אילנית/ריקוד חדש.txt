אל תדאגי הכל עוד יעבור
הסירי את האבן הרובצת על ליבך
חכי שנייה, אפשר גם לעצור
לחשוב מעט אחרת
להתחיל גם לחייך
אל תחפשי יותר מידי רחוק
האושר כבר ממש קרוב מתחת לפנים
הכל זמני הבכי והצחוק
החורף הסוער חולף והאביב נכנס
יהיה עוד טוב רק תקשיבי למחר
הוא יביא לך בכנפיו ימים כחולים ללא שדים
עוד תגלי כמה הזמן שלך חכם
כשתלמדי ריקוד חדש ריקוד בקצב ספרדי
גם אם החושך בא הוא עוד יאיר
הוא ילמד אותך לראות דרך הלב את הפרטים
תראי פתאום עולם יותר בהיר
תיקחי הכל כמו מתנה גדולה
וכמו שיעור פרטי
אל תדאגי הכל עוד יעבור
הניפי את הבד האדמדם בגאווה
חכי שניה כמו טוריאדור
חבקי את החיים בתאווה ואהבה
