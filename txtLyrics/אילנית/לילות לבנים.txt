לילות כאלה לבנים 
מושכים אותי בשקיפותם 
מה שאהבנו לפנים 
נושב אלי מן המפתן
עיתים לשקט אין שיעור 
אבל נוצקת בו חזות
עם משהו מן הוויתור
ומשהו מן העצבות 
אין דבר, אין דבר
אשלח את קולי 
גם הזמן שעבר
הוא מעוף בשבילי 
אין דבר, אין דבר 
אשלח את קולי 
כבר יומך שחוור
נארג בלילי
מן המרחק מבט אובד
נגש ונח על ערפך
יוצא הרגש הנודד
להיות איתך בדרכך 
ובמרחב חסר השם 
קולי מדביק את צעדך 
ואין חפה ואין אשם 
ואין נידון לשכחה 
אין דבר, אין דבר...
