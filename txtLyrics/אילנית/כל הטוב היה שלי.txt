אז עלתה יפעה מן הים
וחמה אדומה נעלמה לה אי שם
והספינה האחרונה אשר באופק
נאספה אל ים הלילות.
אז עלתה יפעה מן הים
והייתי אמת ושריר וקיים
ואז נגעתי בדברים אשר חלמתי
ונגעתי גם בקולות.
כל הטוב שמסביב היה שלי
כל האור אשר ניגר אל תוך לילי
ועלם הזהב
אשר אלי קרב מנגד
לא היה מקסם ולא שווא.
אז עלתה יפעה מן הים
חבצלת החוף שוב פרחה מן הסתם
ובוגנוויליה מסגילה על גג הבית
לי אמרה:"את כאן ועכשיו".
אז עלתה יפעה מן הים
וחצי תאווה בליבי שאדם
והבשורה שלחשה:"הוא שב אליך"
לא הייתה לי נחל אכזב.
כל הטוב...
אז עלתה יפעה מן הים
וירח הפציע כעין של דם
ועל ערסל החשיכה אני מוטלת
ואהוב ליבי לצידי.
אז עלתה יפעה מן הים
דייגים נעלמו, נעלמה גם רשתם
ועד האור אשר יעור אחיה עוד נצח
עם אהוב ליבי יחידי.
כל הטוב...
