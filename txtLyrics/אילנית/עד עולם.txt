מנאות המדברים עד מבוא השמש
ומעל פסגות הרים עד עמקי הים
עוד יוצאת נפשי לשוט, עוד אני נושמת
את ניחוח עפרך החם.
בנחלייך לאטה הדמעה ניגרת
וברוח - החיטה את ראשה תרכין.
בנימי עצבות ואור איך אני נקשרת
לאין קץ שמיך הזכים.
עד כלות הנשמה
כל ימי אשא אותך באהבה גדולה
את אמא אדמה
זו ברית דמים שלא תופר בינינו עד עולם.
ובנשוב סופת קדים או ברוח ערב
עת לפתע נרעדים מיתרי השיר -
עוד אני כעץ שתול, את עוד אם הדרך
עד עולם אכה בך שרשים.
