בעירי החדשה בתמונותי הפכתי
חיוכים שנתיישנו היו לאחרים,
מעירי החדשה אל האתמול הלכתי
לבתים שנתקטנו, לרחובות שהפכו צרים.
עיר אחרת, ארץ שאינה שלי
עיר בוערת, ואני אובד קולי
בעירי הישנה הזמן עומד מלכת
אנשי פוסעים לאט בתוך דרכי עפר,
בעירי הישנה מלכה זרה מולכת
ואמי יושבת בה, כמו שנים רק עוד יום עבר.
עיר אחרת...
בערים ללא תכלית את ילדותי חיפשתי
ברחובות מאובנים ביקשתי אבדות,
על ערים ללא תכלית את אתמולי עמסתי
ושחרים מעוגנים כיסו ביתי וציוו לנדוד.
עיר אחרת...
