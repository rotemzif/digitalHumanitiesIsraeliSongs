אתה נושא עיניך לשמיים
אני טומנת את ראשי בחול
בכל שנה אני אומרת בינתיים
כן, בינתיים זה כמו אתמול.
הן לא נהיה פה פעמיים
רק בינתיים רק בינתיים
ועוד האש בוערת בעיניים
יפים יותר לא נוכל להיות.
יש רגעים בה נולד האושר
יש רגעים בהם נולד כאב
מי שרוצה לשמוע חרש את הדופק
האם יספיק לשמוע את הלב?
ואולי זו היתה מתנה
ואולי אהבה אחרונה
ואולי לא היו הדברים מעולם
ואנחנו כמו כולם.
ואולי זהו רגע אחד
והאושר היה ואבד
ואולי לא נשובה אליו לעולם
כי אנחנו כמו כולם.
הן לא נהיה פה פעמיים...
