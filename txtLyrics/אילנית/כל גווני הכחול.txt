והייתי פה והייתי שם
בצפון הקר בדרום החם
בבקתת הרים ועל שפת הים
הלב רוקד והגוף סקרן
מה בעצם רציתי
מה בעצם ניסיתי
לא לגרוף
לא לטרוף
את הכל
רציתי לצפות ורציתי לזכות
לקלוט בעיניים לראות בשמיים
באבן במים בחול
רציתי לצפות
ורציתי לראות
את כל גווני הכחול
חידודי לשון, סערת מוחות
נגיעות קלות, אצבעות קודחות
נדודי שינה, אפיסת כוחות
מאמץ לעוף, נסיון לנחות
מה בעצם רציתי...
ואתה קרוב, ואתה רחוק
שום דבר ממך לא ארצה למחוק
יבשה פלאית, מעגן רוחות
וכחול חיוור וכחול ירוק
מה בעצם רציתי...
כחול מתכתי
וכחול תינוקי
רואה בעיניים קוראת בידיים
סחרור ושחרור ומחול
אולי אין כלל חוף
ואולי אין כלל סוף
לכל גווני הכחול
