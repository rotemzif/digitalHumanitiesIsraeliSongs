הענבים
ממש טובים
הקיץ.
הילדים גדלו,
המניות עלו
או נפלו.
למדנו לְהַנוֹת
מהפתעות קטנות
וסך הכל לראות
שטוב לנו בבית.
אתה רואה
שזה קורה
לא בשנה הבאה,
אלא עכשיו –
לשנינו פה יחדיו.
ההצהרות
הפכו פשרות 
בינתיים
וכל האביבים
היו פתאום סתווים
מרהיבים.
אנחנו צעירים
כמו כל אותם שירים
תמימים וטהורים
ששרנו אז בשניים.
אתה רואה . . .
מכל ההוד
והכבוד
בַּבַּית
ומן הנְדוּדים,
אנחנו עוד לומדים
איך שורדים.
בַּדִינוּ מצבים
פשוטים ומורכבים -
ורק הענבים
ממש טובים הקיץ.
