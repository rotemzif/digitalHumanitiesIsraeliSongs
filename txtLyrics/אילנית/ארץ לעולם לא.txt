ארץ לעולם לא,
ההיית או חלמתי חלום?
ארץ לעולם לא,
רק אמרי, השלום לך, שלום?
בך ירח קם לו,
בשמייך, לנוגה שמשך.
ותינוק נשם לו,
נשימה ראשונה בחיקך.
ארץ לעולם לא,
יחפה, יחפה בגבולך.
ארץ לעולם לא,
שיכורה מיופייך, מנופך.
אהבת מולדת,
אהבת נעורים ותשוקה.
כול ימיי נודדת.
והדרך עודה ארוכה.
מישהו חלם לו, מישהו רקם לו,
ארץ לעולם לו, ארץ לתאר.
הוא שנעלם לי, הוא אשר נדם לי,
ארץ לעולם לי, הוא ואין אחר.
ארץ לעולם לא,
שהיית לי לערש חיי.
ארץ לעולם לא,
בך אמצא מנוחה לבלי די.
עד אשר אגיע,
לעצום את עיני ולדום.
מעלי גביע,
את מימי החיים עוד אלגום.
מישהו חלם לו, מישהו רקם לו...
