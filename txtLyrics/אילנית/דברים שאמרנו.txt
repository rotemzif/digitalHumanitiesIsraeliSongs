דברים שאמרנו בקול בלי מילה 
דברים שרצינו חידות 
דברים שחשבנו בין שיר לתפילה 
מלאו את ימינו סודות 
דברים שאמרנו בין דף לעמוד 
דברים שרצינו אגב 
דברים שחשבנו ברגע אבוד 
הולכים וחוזרים אך לשוא 
דברים שאמרנו אתה ואני 
דברים שאמרנו אחד לשני 
דברים שאמרנו יחדיו ולחוד 
היו והלכו לאיבוד 
דברים שאמרנו בין ארבע לשש 
דברים שרצינו בצחוק 
דברים שחשבנו מבלי לבקש 
נראים שוב כמו אופק רחוק 
דברים שאמרנו אתה ואני... 
דברים שאמרנו בין חושך לאור 
דברים שרצינו כך סתם 
דברים שחשבנו אדום ואפור 
עזבו והשקט איתם 
דברים שאמרנו אתה ואני...
