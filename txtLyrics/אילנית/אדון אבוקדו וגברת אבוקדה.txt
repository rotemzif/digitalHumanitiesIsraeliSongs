אדון אבוקדו
הוא איש נורא נחמדו.
אדון אבוקדו
מכיר אישית! - את דאדו.
אדון אבוקדו
 חי תמיד לבדו
אמרו לו : "ביש גדא!
לא טוב בלי אבוקדה!"
אה אה...
אדון אבוקדו
הרגיש נורא בדדו
ובעדליאדע  -
נסע לגבעת עדה.
פתאום אבוקדו
הרגיש בלב טורנדו
כי מי שם עמדה ?
הגברת אבוקדה!
אה אה...
אדון אבוקדו
הביט בה ‟ ורעדו.
גם גברת אבוקדה
מהתרגשות רעדה
אדון אבוקדו
מתוק כשוקולדו
וגברת אבוקדה
יפה כחמינדה
אה אה...
אדון אבוקדו
הושיט לה את הידו
וגברת אבוקדה
חייכה אליו מיידה.
אדון אבוקדו
שעות איתה רקדו
וגברת אבוקדה
אליו פשוט נצמדה
אה אה...
אדון אבוקדו
וגברת אבוקדה
חזרו יד בידו
ישר מגבעת עדה
אדון אבוקדו
עכשיו כבר לא לבדו
עכשיו הוא ממתינו
ל...אבוקדינו!
