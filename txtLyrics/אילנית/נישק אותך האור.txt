נישק אותך האור
עונות של חום וקור
נישקו אותך הרבה ציפיות
החדר והנוף
ורצועת החוף
הם זירת קיום וגם בית.
נישקו אותך גלים
געגועים גדולים
שירי תעתועים בדרכים
נישקו אותך תפילות
קולות ומשאלות
להיות מבורכים.
לו יכולתי להסיע
את קולי אל השמיים
ולפתוח שער בו יבואו רחמים
נישקו אותך גוונים
הטל והגשמים
הרוח בן שקמה ואלון
נישק אותך האור
עונות של חום וקור
ינשק אותך שלום.
לו יכולתי להסיע...
