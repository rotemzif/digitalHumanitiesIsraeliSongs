הלכתי לחפש את גן המשחקים,
את גן המשחקים של ילדותי.
זכרתי נדנדה, שורה של ספסלים,
ארגז של חול וכמה חברים טובים.
ועוד זכרתי שהיו בתים סביב
ומירפסות רבות לאין מספר.
ושם היה לגן, קראו לו גן אביב,
ובו שיחקתי לי באוטו וקטר.
איה הגן, איה הגן
שרק היה פה לא מזמן.
כל הבתים גבוהים גבוהים,
לאן נעלמו כל העצים?
איה הגן? איה הגן?
ועוד זכרתי איך צמחו בגן פרחים,
ואיך היתה בו ערוגה גדולה.
היום מצאתי שוב את כל אותם פרחים
צומחים להם בחלונות הראווה.
הלכתי לחפש את גן המישחקים,
את גן המישחקים של ילדותי.
תעיתי בדרכי על אף כל השלטים
אבל מצאתי גן שלא היה שלי.
איה הגן, איה הגן,
שרק היה פה לא מזמן.
כל הבתים גבוהים גבוהים,
לאן נעלמו כל העצים?
איה הגן? איה הגן?
