הנה מנגינה
פשוטה וקטנה,
והיא בתוך ראשי מטיילת.
תמיד היא איתי,
מאז ילדותי,
ליבי ביתה וליבה ביתי.
ספק עצובה,
ספק שובבה,
יפה ליום אפור או לתכלת.
יורדת, עולה,
תמיד בשלה,
ואין לה גֶמר או התחלה.
היא תמיד קרובה
היא תמיד טובה,
ואין בה מלי-לי-לי-לים.
יש בה ענבלים,
יש בה חלילים
אך אין בה מילים, מילים, מילים.
חפש מנגינה
פשוטה וקטנה
שתלווה אותך כל הדרך.
נהג בה היטב,
היא לא תאכזב,
היא לעולם לא תפקיר אוהב.
היא תמיד קרובה,
היא תמיד טובה,
ואין בה מלי-לי-לי-לים.
יש בה ענבלים,
יש בה חלילים
אך אין בה מילים, מילים, מילים.
