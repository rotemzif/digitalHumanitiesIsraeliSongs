רד לבן מכנף יונה
חג ראש השנה,
ושלח ניחוח דבש תפוח.
עם ימי ענן קרים
בא יום כיפורים,
תוגתו נשאה עימה הרוח.
בסוכות פרחו לולב
ואתרוג זהב
והדס וערבה במים.
כל העיר התעוררה
בשמחת תורה,
ואחר נדמה לחודשיים.
העונות חולפות
ועוד שנה עוברת,
אך המנגינה הזאת
תמיד נשארת.
חנוכה הדליק אורות
זכר לגבורות,
סביבונים ולביבות קיבלנו
ט"ו בשבט באור ריקד
בין עצי שקד,
להרים איתו אז העפלנו.
היצטחק בקול מרעים
הליצן פורים,
וזלל אוזני המן - אלפיים.
חג הפסח בהדר
בא מן המידבר
עם אביב בסומק לחיים.
העונות חולפות...
יום העצמאות קרן
בכחול לבן,
והעיר היתה מעט נירגשת.
ל"ג בעומר אז בשיר
מדורות הבעיר,
ושלח לתכלת חץ מקשת.
במועד הביכורים
על הראש זרים
שמנו, וסלינו על כתפינו.
ונותרה רק עוד אחת,
המלכה שבת,
כל שבוע היא תשוב אלינו.
העונות חולפות...
