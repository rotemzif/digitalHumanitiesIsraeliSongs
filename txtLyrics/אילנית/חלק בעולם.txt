כשאפקח את העיניים
ואגביה את ראשי
אז אפתח חלון או שניים
אל הרוח החופשית.
אז אפתח חלון או שניים
ואביע בקולי
מה שיש ומה שאין לי
ויכול להיות שלי.
חלק בעולם
חלק כחלק
המסע עוד לא הושלם והדרך מיטלטלת
אנשים צמאים לקשר
אנשים זקוקים לגשר
על הגשר הנטוי
יש תקווה ויש סיכוי
על הגשר הנטוי
יש תקווה ויש סיכוי
זה מביך אתה יודע
הפחדים החששות
ובפצע זה נוגע
וחושף את החולשות
וצריך כוחות ושקט
וגם לא מעט דמיון
שעת רצון ויד מושטת
לעמוד בניסיון.
חלק בעולם...
כשאפקח את העיניים
כדי לשאול וכדי לשקול
יצמחו גם לי כנפיים
וחומה אחת תיפול
כשאפתח חלון או שניים
גם אתה תראה אותי
והאור אשר בינינו
יהיה נחלתי
חלק בעולם...
