על כתף החרמון, ברוח הגלילית
אני ישראלית. 
בפרדסי לימון, תפוז ואשכולית
אני ישראלית. 
בבית קפה קטן, על כוס גדולה של גזר, 
כשבתוכי שירי תש"ח, עודי חורזת
אני ישראלית. 
מעל בימות עולם, בהופעה לילית
אני ישראלית.
כשיש בי צחוק רחב וגאווה חיילית
אני ישראלית.
לאור נרות החג, ביום פקודה או אבל,
בהישמע צפירה עולה, חליל או נבל
אני ישראלית.
ישראלית בלב ובנשמה.
בשפת אימי. וגם בשמי.
בחלומי ובדמי.
ריקוד וזמר עממי.
באמא אדמה.
בשוק ובקניון, בהמולה כללית
אני ישראלית.
הביתה במטוס, עם שיר תקווה קליט
ישראלית.
עוד מציירת בעיני רוחי שמיים.
ואלוהים אחד ומלאכי כנפיים
אני ישראלית.
נושאת שירי מחר למושבה גבולית
אני ישראלית.
בפי תפילת שלום, כחולה כמו טלית
אני ישראלית.
לעד, לנצח, מחפשת את הדרך.
לעד, לנצח, חופשייה ומאושרת
אני ישראלית.
ישראלית בלב ובנשמה.
בשפת אימי. וגם בשמי.
בחלומי ובדמי.
ריקוד וזמר עממי.
באמא אדמה.
בפי תפילת שלום,
כחולה כמו טלית.
אני ישראלית.
