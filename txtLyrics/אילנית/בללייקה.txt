בלב הלילה שמעתי קול,
זה קול אחי על נהרות בבל,
תפילה אילמת לא מנוחמת
אל ארץ ישראל.
מתוך האלם עלה קולו
לא סערה היתה בו ולא אש
רק בללייקה בדמי הלילה
וקול אדם לוחש:
בללייקה, בללייקה,
הו, שירי לי אם אשכחך ירושלים,
בללייקה, בללייקה
עוד ישמע שירי בארץ ישראל.
בללייקה, בללייקה
עוד ישמע שירי בארץ ישראל.
בלב הלילה לחשתי לו:
את תפילתך שמעתי מן הבכי,
אני שומעת, אני יודעת,
אחי, אתה אחי.
בלב הלילה עודו נוגן,
אבל עם בוקר יאלם קולו,
אז אקחנו ואשאנו
אל העולם כולו.
בללייקה, בללייקה...
