אחותי הקטנה
היא כמעט בת שנה,
קיבלתי אותה מהורי מתנה.
אחותי הקטנה
כל היום ישנה,
אני מדברת והיא לא עונה.
אחותי הקטנה
היא ילדה משונה,
בבוקר היא קמה תמיד ראשונה.
אחותי הקטנה
היא נורא מסכנה,
אוכלת דייסה וגבינה לבנה.
אחותי הקטנה
מחכה בפינה,
רוצה רק איתי לטייל בגינה.
אחותי הקטנה
היא ממש קטנטנה,
בוכה וצוחקת ולא מבינה.
אחותי הקטנה
היא כמעט בת שנה
קיבלתי אותה מהורי מתנה.
ואני מוכנה
בפורים השנה,
להיות יום אחד אחותי הקטנה.
קוראים לה לי-בי
לי-בי, לי-בי, לי-בי,
והיא שלי-לי
לי-לי-לי-לי - לי-בי.
