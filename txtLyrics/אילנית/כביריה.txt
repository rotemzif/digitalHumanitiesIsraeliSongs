דמעות רבות מדי ירדו על לחייך
קשה לזכור מתי ואם בכלל זכית
לא בנוצות רכות ליטפו אותך חייך
בעצם הם נגעו בך בנייר זכוכית
ילדי הרחוב יודעים שאת אישה מותרת
קונים אותך בזול ולו רק במילים
בסוף כולם עוזבים ורק תמימותך נשארת
להעליב אותך זה ספורט למתחילים
אם אלוהים רוצה לגעת בידך
הוא מאמן אותך בכל הנפילות
כאילו כבר סוכם שזהו תפקידך
להיות הליצנית בהצגה שלו
את רצה בעולם ללא פיקחות לפשוע
רק צימאונך לחום עדין לא נחרב
כמו עצם קיומך הוא מן מכרז פתוח
עינייך שואלות תאהב אותי תאהב
תאהב אותי תאהב
ואת מאמינה מוצאת ומאבדת
אוספת את עצמך מכל ההשפלות
פנינה בזוהמה בכל יום את נולדת
והחיוך שלך מאיר את הלילות
אם אלוהים...
אם אלוהים רוצה לגעת בידך
הוא מאמן אותך בכל הנפילות
כאילו כבר סוכם שזהו תפקידך
ליפול עוד פעם בשבילו
