מה אמרו הציפורים הנודדות
מה אמרו למשעולים ולשדות
הן אמרו - היו שלום
אל ערבו נוטה היום
ועלינו עוד הרחק לנדוד
מה אמרה הנערה בנועם קול
אל האיש אשר אהב אותה מכל
היא אמרה לו - אין דבר
אם תשכח אותי מחר
כה בהיר הוא העולם וגדול
והרוח נושב מן ההרים
מה אמר לאילנות הנשירים
הוא אמר - עלי הסתיו
ניתקים מן הענף
באביב יוריקו אחרים
רק הנעל המסומרת לחייל
לחשה בדומית המאהל:
חול ומיים ואבק
אנוכי בך אדבק
עד יומי האחרון ועד בכלל
