איך קרה אהובתי שהתרחקנו
כל אחד תפס לו פה פינה
ואיך פתאום שנינו הסתבכנו
בקורים של לילה בלי שינה
ואיך אנחנו כבר לא אנחנו
חיבה הפכה טינה
ואיך הדופק הזה אינו הולם בנו
והשיר שלנו הפך קינה
איך קרה אהובתי שהתקררנו
אחזה בשנינו הצינה
ואיך פתאום הפשרנו התפשרנו
על חורפים בלי סוף ובלי עונה
ואיך אנחנו כבר לא אנחנו
חיבה הפכה טינה
ואיך הדופק הזה אינו הולם בנו
והשיר שלנו הפך קינה
ולא זוג לא פרד
רק הפרד ומשול
כמו המון בלי מרד
עיתון מאתמול
