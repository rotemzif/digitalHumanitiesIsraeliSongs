מהלך כשיכור בשדותייך
נוגע לא נוגע בגופך
כאייל מדלג בין סלעייך
וברק בעיני מיופייך
עוד אפריח פרחים בתלמייך
ובזר אעטור את ראשך
ואת לקראתי פרסי ידייך
אבוא ואשכון בחיקך
את לי הבית את קרן אור
בליבי חקקתי דמותך
ולך נולדתי לאהוב ולשמור
ולעד לא אשבע מיופייך
המטר עוד ירווה את שדותייך
וטל ילטף את גופך
גם רקפת תבקע בין סלעייך
תקשט בצבעה את יופייך
עוד אפרח כאילן בתלמייך
ואגדל עד אגע בראשך
ואת תאמציני בידייך
מנוח אמצא בחיקך
את לי הבית...
