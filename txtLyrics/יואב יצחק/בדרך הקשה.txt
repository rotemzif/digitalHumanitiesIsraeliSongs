את הדרך הקשה כבר עברתי 
אור בקצה המנהרה אני רואה 
חלומות רעים שהיו, מזמן שכחתי 
על שנים קשות את עצמי עוד אפצה 
שביל חדש אל השלווה סללנו 
זאת עשינו בדרך הקשה 
אני יודע שלא לשווא חלמנו 
להגיע אל אותה תחושה 
בתוך תוכי היתה לי הרגשה 
שעוד יום יבוא ותבוא גם השמחה 
לא התייאשתי, גם לא חששתי 
כי אותי לימדו לא לאבד את התקווה 
את הסבל מאחור כבר הותרתי 
כי השמש אלי פתאום זרחה 
בלילות הכי קודרים, עוד האמנתי 
שבסוף עוד תבוא הישועה
