את החיוך שלך אתה שומר בסוד 
עיניים מטיילות לבד, הרגש מפחד למעוד 
תמיד חשבנו שהשקט הוא בדיחה 
או מן משחק קווים אפור 
אתה שיחקת אדומים 
אני גירשתי את הקור 
וכשצעקת מבפנים 
הייתי שרה לך אור 
כשדמעה אחת שלך טבעה בתוך שלי 
שטפה ימים אספה לילות 
שלמים כלואים בחלומות. 
מחזיקים ידיים 
גם אם צועדים לחוד 
תמיד היינו שניים 
מול עולם אבוד 
אלוהים אתך צמוד 
כל בוקר כשאתה קושר ליד 
עוד סרט עם תפילה קטנה 
שלא תזיק לאף אחד 
את האיבוד שלך תמיד אשמור בסוד 
אני יודעת שאתה לא מפחד יותר למעוד 
יש לב אחד לשנינו, יש אותה התחלה 
נולדנו מאותה בועה 
אולי אל תוך עונה אחרת 
שלי הייתה יותר שקופה 
לכן אני פחות עיוורת 
שלך הייתה פרוצה, 
כמוה, לא ידעת את הגבול 
בין לרחף מאוד גבוה 
או לצלול אל תוך מבול 
מחזיקים ידיים 
גם אם צועדים לחוד 
תמיד היינו שניים 
מול עולם אבוד 
אלוהים אתך צמוד 
כל בוקר כשאתה קושר ליד 
עוד סרט עם תפילה קטנה 
שלא תזיק לאף אחד
