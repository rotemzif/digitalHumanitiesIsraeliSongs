בחושבי על תום 
אזכורה עוד היום 
רוח קל בליל קיץ 
ריח דשא במשעול 
ואיך נח ערפל 
על רכס הר אפור 
לא שכחתי עוד 
ותמיד אזכור 
ואולי גם עכשיו 
על אותו רכס הר 
בליל חלומות ופז 
איש צעיר מאוהב 
באישה צעירה 
ניצבים ממש כמונו אז 
שלום אקרא מראשי ההרים 
בליל ערפל וכוכב 
ליל המוני לבבות צעירים 
הפועמים יחדיו 
חזקו מאוד עלמות, עוללים 
לכו אחר כוכבכם 
גם אנכי הן ידעתי לחלום 
ולאהב כמוכם 
ידוע ידעתי לפסוע ברחוב 
כנישאת על כנפיים לא לי 
לפסוע ברחוב בנשימה ארוכה 
ולפגוש את הנער שלי 
אל נע תנודו למר גורלי 
הסירו דמעה מלבכם 
גם אנכי הן ידעתי לחלום 
ולאהוב כמוכם
