כתבתי לך מכתב 
כי המילים אילמות 
ולא נשמע דבר 
מבעד לדממות 
בחוץ הקיץ שב 
וכבר נשבר שרב 
כשרוח ליל חמה 
את הפנים ליטפה. 
כתבתי לך מכתב 
ולא היה לי זמן 
בדואר לחכות 
היו מיליון סיבות 
כתבתי לך תיבה 
הוספתי לה פזמון 
צירפתי תו אל תו 
יצא לי שיר, נכון 
אולי את תשמעי
אותו בבוא הזמן. 
כתבתי לך מכתב 
ושמתי בתיבה 
חיכיתי לך קצת זמן 
והוא חלף מזמן 
כתבתי לך מכתב 
ולא היה לי בול 
בכסף מזומן 
הרי יקר הבול. 
עברה כמעט שנה 
והמכתב עוד שם 
הן עוד סירה קטנה 
אל מזח שוב חזרה 
כתבתי לך מכתב 
כי המילים אילמות 
ולא נשמע דבר 
מבעד לדממות.
