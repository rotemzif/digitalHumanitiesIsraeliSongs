לָאֵש הַכְּבוּשָה תַּחַת אֵפֶר אָשִירָה, 
לְפֶלֶג רוֹתֵחַ בְּסוֹהַר קְרָחִים, 
לְזֶרַע חִיטִין, טָמוּן בִּשְדֵה שֶלֶג, 
בּוֹ נָמָה לָהּ פַּת מְלָכִים. 
לַקוֹל הַגּוֹאֶה בְּאוֹקְיָנוֹס הַשֶקֶט, 
לַגֵּו הַזָּקוּף בְּקוֹמַת-מוּשְפָּלִים, 
לָאִיש שֶנִשְבַּע כִּי שַלְשֶלֶת מַטְבַּעַת, 
בִּבְשַר אֶזְרוֹעוֹ חוֹתָם תְּפִילִין. 
לָ"אִם אֶשְכָּחֵךְ", הָעוֹטֵר שְפָתַיִם, 
קְמוּצוֹת בִּנְשִיקָה סְמוּקַת אַהֲבוֹת, 
וּלְכָל נֵרוֹתַיִךְ, אַתְּ, יְרוּשָלַיִם, 
אֲשֶר בָּעֲרוּ בִּמְנוֹרַת הַלְּבָבוֹת
