הולכת בשקט ברחוב רועש
לא אכפת לי.
אוטובוס דומם מחכה ליום המחר
שיביא לו ציפיה מחודשת.
לא אכפת לי.
אז מה אם אין למה לצפות
אלפי אנשים מסתובבים,
מתרוצצים בין חנויות -
מחפשים מציאות.
מה לעשות -
אין מה לקנות.
כלב פינתי משתין על העולם בשלווה
(יש לו כלבה שתחכה לו בבית).
מסביבי הכל רוחש
אלוהים אותנו בוחש -
אדמה, מים, רוח ואש.
לא אכפת לי.
אז מה אם אין למה לקוות
מיליוני אנשים מסתובבים,
מתרוצצים בין מקומות -
מחפשים מציאות.
מה לעשות -
אין כבר איפה להיות.
