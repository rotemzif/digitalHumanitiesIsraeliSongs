הלילה לא לילה, הנפש לא קל לה, ימיי נטולי משמעות
אתמול רק נחשפתי, היום כבר נשרפתי,  ודאי נפלה כאן טעות
חנוק מן הצער, בודד מול השער, אין אף אחד שיגאל
כי את לא ניגשת, גאה ועיקשת, מרכין ראש בפני הגורל
ועכשיו באים הימים הקשים
נתת לי תקווה שיש אהבה שטרם ידעתי
הרגשתי שייך, נישקתי מלאך, רק בך האמנתי
הכרת לי כאב כזה שהלב כָמֵהַ לשכוח
עכשיו הוא סגור היכן שאסור לאיש לפתוח
האם את זוכרת שקיעה מאוחרת, אחזת את חיי בידך?
ושם מול המים דיברו העיניים, הכנסת אותי לעולמך
חזרי אל המים, צועק לשמים, אבל מפחד לבקש
את רק מתרחקת, בשקט בשקט אוסף את עצמי מן האש
ועכשיו באים הימים הקשים
נתת לי תקווה שיש אהבה שטרם ידעתי
הרגשתי שייך, נישקתי מלאך, רק בך האמנתי
הכרת לי כאב כזה שהלב כמה לשכוח
עכשיו הוא סגור היכן שאסור לאיש לפתוח
