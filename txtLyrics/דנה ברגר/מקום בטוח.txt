הכל נוסע איתי, עצים בחלון
מטוס בשמיים, המחוגים בשעון
אני מקווה שאתה מאושר
כבר כמה ימים שלא דיברנו
תראה איך החיים יכולים להרחיק בקלות
נופלים לאותה הטעות
מקום בטוח, מקום להישאר
הלב הפגוע לא יפחד יותר
נכסה את הילדים שיהיה להם חם
תמיד בדרך לכאן או לשם
הכל נוסע איתי, גבעות ירוקות
חמניות פורחות עושות לי לבכות
אני רק בנאדם, זה רחוק ממושלם
תסלח לי אם אני נופלת, מאבדת עניין
מחפשת לי קצת שקט ומרחב מוגן
מקום בטוח לשתוק ולנוח
מקום בטוח, מקום להישאר..
אין לנו בית, אנחנו זן נודד
תמיד בדרך, תמיד מפחד
ריח של דשא, של דגים על האש
כאילו יש שפיות בעולם, כאילו יש
השיר לוקח אותי, ואני איתו
