יום טוב עבר עלינו
הלכנו לסרט באמצע היום
אחר כך קנית לי גלידה 
וורד אדום
ישבנו על ספסל
בגן ידידותי
חשבתי עליך על איך שאתה
אוהב אותי
אחר צהריים אבוד בעולם מטורף
אתה ואני מחזיקים ידיים
מי אמר שזה יכול להחזיק לנצח
הקסם קיים עדיין
הקסם קיים בינתיים
יום לא מובן מאליו
ואיזה מזל שנפגשנו בכלל
שעה מתוקה ארוכה התנשקנו
על הספסל
שרק לא ייגמר
עכשיו כבר דמדומים
שבריר של רגע קטן ומלא
חיים
