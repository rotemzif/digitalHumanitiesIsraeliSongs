תן את המנה הרגילה של גשמי ברכה וגשמי קללה
צונאמי מפעם לפעם, לפעמים איזה הר שיקרוס
תן לנו להבין שהכל תזזיתי וחסר עלילה
ויש לנו את היכולת לבנות ואת האופי להרוס
תן את הדברים הרגילים חלומות גדולים עם תחתית כפולה
תן עוד משפחה מתפרקת, אם הבחירה זה לכעוס
תן לנו עולם עצבני כמונו, קח קרעי תקוות ורסיסי תפילה
כי יש לנו את היכולת לבנות ואת האופי להרוס
לבנות ולהרוס לכתוב ולמחוק ליצור ולנצור
ללכת קדימה בלי להביט לאחור
לקום וליפול לנבול ולפרוח
ללכת קדימה 
תן את המנה הרגילה של גשמי ברכה וגשמי קללה
רעידת אדמה מזדמנת, לפעמים התרסקות של מטוס
יש לנו עולם עצבני כמונו וכמונו חסר מחילה
וממך קיבלנו את היכולת לבנות ואת האופי להרוס
תן את הדיברות הרגילות שני לוחות הברית שהיא ברית גמילה
הכל מגניבה ועד רצח, איך שכחת שם לא תאנוס
תן לנו עולם עצבני כמונו וכמונו שואף לגדולה
עם כל היכולת לבנות ועם האופי להרוס
לבנות ולהרוס לכתוב ולמחוק ליצור ולנצור
ללכת קדימה בלי להביט לאחור
לקום וליפול לנבול ולפרוח
ללכת קדימה
