כאן בכפר שבו אני גר
שם נורא יצא לי כבר
אם אנהג עכשיו כך או כך
לי שם טוב כבר לא יצמח
אך איני עושה רעה לשום אדם
רק פוסע לי בצד הדרך סתם
אבל הם שונאים כל אדם
שלא רוצה לצעוד איתם
כן, הם פשוט שונאים כל אדם
שלא רוצה לצעוד איתם
עליי אצבע הם מרימים
חוץ מכמה שהם גידמים
אם עושים חגיגה או מצעד
לי כל העסק לא איכפת
ובמקום הדוחק ברחוב
לי במיטה נעים וטוב
אך איני עושה רעה לשום אדם
סתם בורח לי מכל הטאראראם
אבל הם שונאים כל אדם
שלא רוצה לצהול איתם
כן, הם פשוט שונאים כל אדם
שלא רוצה לצהול איתם
עליי קולם הם מרימים
חוץ מכמה שהם אילמים
אם אומלל נמצא בצרה תכף אבוא לו לעזרה
אם גנב מכלא נמלט
הןא בחדרי ימצא מקלט
אך איני בוגד והוא אינו אויב
רק גנב תפוח כי היה רעב
אבל הם שונאים כל אדם
שלא הפך עשיר כמותם
הם פשוט שונאים כל אדם
שלא הפך עשיר כמותם
באחורי הם בועטים
חוץ מכמה שהם קטעים
לא צריך להיות נביא
כדי לנחש מה יהיה סופי
חבל אם ייפול לידם
על צווארי מיד יושם
לא איני עושה רעה לשום אדם
אך החבל חיש על צווארי יושם
ולכן יתלוני על עץ ובעווית יבוא הקץ
כן, לכן יתלוני על עץ
ובעווית יבוא הקץ
כולם יביטו לעברי
חוץ מכמה שהם עיוורים
