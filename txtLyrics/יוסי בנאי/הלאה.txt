אולי זה אמת, ואולי זה נדמה לי
שתכף ארד משלוש הקומות
ובדרך פקוחה מול עולם אקוורלי
אלך לי מפה ומכל המקומות
אגיף את התריס, ואפתח את הדלת
אגלוש לאיטי, מדרגה מדרגה
אצא אל העיר ואראה איזה ילד
נמלט ומשאיר לי מרצפת ריקה
אני לא אבין אם יהיה או היה מה
כל צעד שלי יעזוב את הכל
ומאחוריי יתחלק לו הימה
אשד רקיע שקט וכחול
עירי היפה תתנכר לי מנגד
בתים ישתקו בחיוך מזוגג
אולי רק ביתה, בקידה מלגלגלת
יניף לכבודי את מצנפת הגג
ביתה יישאר, ואני לא אקרא לה
אני לא ארצה לראותה על הסף
אז לילה יבוא, גם ילך איתי הלאה
הלוך ומעוד על קבי פנסיו
אולי זו אמת, ואולי זה נדמה לי
שתכף ארד משלוש הקומות
ובדרך פקוחה, מול עולם אקוורלי
אלך לי מפה ומכל המקומות
