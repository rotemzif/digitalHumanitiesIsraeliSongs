אני זוכר אותן את הנשים ההן
את חן הליכתן ותואר מראהן
נשים בריאות בשר ועגולות מראה
שקומתן תמר וחיוכן נאה
נשים עגלגלות בנויות לתלפיות
כבדות משקל אבל קלות כאיילות
והן ידעו לשאת איתן באהבה
את כובד משקלן כולו בגאווה
היכן אתן היכן? כל יעלות החן
אני הלוא מוכן להיות כפרתכן
רבקה ומרקדה ופלורה התמירה
וליזה ומריטה ובלנקו הגבירה
פלומבה שעיניה הכו בסנוורים
ורוזה ששדיה המסו ת'גברים
פורטונה וויקטוריה ולולה הלבנה
וליסה ואלגרה וקלרה השחומה
ואיך רקדו שוקיה של ג'וריה שהלכה
וצמד ישבניה נראו כמו ממלכה
אני זוכר אותן בכפכפי העץ
רוקדות ומחוללות וכל גופן עולץ
מנדנדות היו ירך וגם צוואר
לקצב הטמבור העוד והסיטר
וכשהיו שרות בקול פעמונים
רומנסות עתיקות בניב ים תיכוני
היו ריחות לימון יסמין ושושנה
חודרים כמי ורדים אל תוך הנשמה
היכן אתן היכן? כל יעלות החן
אני הלוא מוכן להיות כפרתכן
רבקה ומרקדה ופלורה התמירה
וליזה ומריטה ובלנקו הגבירה
פלומבה שעיניה הכו בסנוורים
ורוזה ששדיה המסו ת'גברים
פורטונה וויקטוריה ולולה הלבנה
וליסה ואלגרה וקלרה השחומה
ואיך רקדו שוקיה של ג'וריה שהלכה
וצמד ישבניה נראו כמו ממלכה
אני זוכר אותן נושאות סלים ביד
חוזרות מיום של שוק כדי להכין שבת
נשים מדושנות גדולות גוף ונשמה
נשים לא משכילות אבל מלאות חוכמה
וכך אזכור אותן את הנשים ההן
את חן הליכתן וטוהר מראהן
בבגד פרחוני צעיף על כתפיהן
רוקמות גם את הזמן וגם את חייהן
היכן אתן היכן? כל יעלות החן
אני הלוא מוכן להיות כפרתכן
