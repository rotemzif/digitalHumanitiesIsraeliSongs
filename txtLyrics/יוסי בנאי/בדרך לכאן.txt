בדרך לכאן היו לי מלא
מליון ואחת אהבות
היה לי בראש חלום שלבלב
ולא תאמינו - יראת כבוד.
היה לי סיפור שסוחט דמעות
על חטא שברח מעוון
וגם אגדה עתיקה מאוד
על כוכב שאיבד את הצפון.
אבל אולי אולי כשהגענו כבר לסוף, ידידי
או אולי בגלל שזו היא רק ההתחלה
ברחו לי פתאום המילים ידידיי
ונשארנו רק אתם ואני וה...
בדרך לכאן הבאתי איתי
וידוי של כופר מאוהב
ושיחה של עץ מאד תרבותי
על מצב העלים בסוף הסתיו.
רציתי כל-כך להציג מזמור
על כל הלבבות הגנובים
ושיר מלחמה עצוב עם הומור
מעובד בסגנון אלוהי.
אבל אולי אולי...
בדרך לכאן היו לי מספיק
תשוקות, טעויות ותקוות
היו לי מילים, דמיון האביק
אך היו בעיקר הרבה חובות
הכנתי לכם גם ריקוד קטן
על שד שאהב לחטט
ועוד שתי בדיחות שחיבר השטן
קצת לפני שנתן לי לצאת.
אבל אולי אולי...
