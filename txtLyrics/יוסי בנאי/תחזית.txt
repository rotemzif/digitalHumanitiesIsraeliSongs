פה שום דבר לא השתנה, 
התחזית היא ישנה. 
יהיה חמים, יהיה קריר, 
לאוהבים יהיה בהיר. 
בתוך הטוב יהיה קצת רע, 
וסיכויים גם לקרה. 
הנחלים ילכו לים 
והספק יהיה קיים. 
העלמות יהיו יפות, 
כנגד זה אין מה לעשות. 
לא, שום דבר לא השתנה, 
התחזית היא ישנה. 
מה שקרה הוא שיקרה. 
אם לא לפני, מייד אחרי. 
הסתיו יביא איתו ריחות, 
בממשלות יהיו פריחות. 
יהיה חשש לשטפונות 
וערפל בזכרונות. 
אביב יבוא לשתי דקוות. 
אחרי כיפור תמיד סוכות. 
לא, שום דבר לא השתנה, 
התחזית היא ישנה. 
מזמן לזמן יהיה אביך 
ולפעמים תבוא אימך. 
הקיץ, שוב, יהיה קשה. 
בחדשות יגידו ש... 
ש ש ש ש וש ש ש, 
ושיהיה או ש... או ש... 
ההבדלים יהיה דקים 
בין צדיקים לצדיקים. 
לא, שום דבר לא השתנה, 
התחזית היא ישנה. 
המציאות תהיה חלום. 
בעצומות יהיה שלום. 
המלחמות לא התבדו 
והתמימם שוב יתפתו. 
זאב עם כבש לא יגור. 
בשבתות יהיה סגור. 
לקראת הסוף יהיה סגריר 
עם אלוהים מקיר לקיר. 
לא, שום דבר לא השתנה, 
התחזית היא ישנה. 
האנשים כבר מתרגלים, 
גם לחזאי, גם לאקלים. 
והם בוכים וצוחקים 
בין רעמים ובין ברקים. 
ובין שמחה לזר פרחים 
הם גם זוכרים תאריכים. 
בין תחזית לתחזית 
הם גם העורף, גם חזית. 
לא, שום דבר לא השתנה, 
התחזית היא ישנה. 
התחזית היא ישנה. 
היום, מחר, לפני שנה. 
היום, מחר, לפני שנה, 
תמיד אותה המנגינה.
