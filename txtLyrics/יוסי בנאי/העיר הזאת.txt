אתה אומר:
אפליג לי למקום אחר
אמצא לי עיר יותר טובה
בעיר הזאת כך מסתבר
חלפה מזמן האהבה
אתה אומר:
בעיר הזאת האור לא אור
הכל אפור בה ותפל
האנשים - האל ישמור
וכל היתר - ערפל
אתה אומר:
בזבזתי כאן את כל ימי
קבור בתוך חרבות הזמן
וחי לי בין כשלונותי
ממתין לחסד לסימן
אבל אתה
לא תפליג למקום אחר
לא תמצא עיר טובה מזאת
העיר הזאת אותך חבר
תרדוף עד סוף כל הדורות
אתה תלבין ותזדקן
עם כל אותן הסמטאות
ולאן שרק לא תסתכל
אתה תראה רק את מראות
העיר הזאת
אתה אומר:
הלב רוצה לחבוק עולם
מכל מה שקיים לטעום
לפרוש כנף מים עד ים
זו התשוקה זה החלום
אתה אומר:
עברתי כאן את רוב חיי
בין מלחמות ללא תכלית
הספקתי פה בשתי עיני
לראות הכל רק לא עתיד
אתה אומר:
עצוב לי בין הסמטאות
והשמים הנמוכים
כל התקוות בעיקר הזאת
נבלו מזמן כמו הפרחים
אבל אתה...
