אני נתתי לה אותי
אני הצעתי לה את שמי
אני טיפחתי את דמותי
כל יום שיפצתי את עצמי
בשבילה.
אני עשיתי לה שירים
אני הצעתי לה מיטות
אני קשרתי לה כתרים
תמיד המצאתי אגדות,
בשבילה.
אז תגידו לי אתם רעים ודודים
תגידו לי אתם רבותי המלומדים
למה מאזן האהבות שלי
מראה תמיד רק הפסדים.
אני פתרתי לה חידות
אני נתתי לה סיבה
אני גיליתי לה סודות
אבל הייתי מרובע,
בשבילה.
אני חגגתי לה ימים
אני חיפשתי בה אותי
אני הייתי שה תמים
כמעט יצאתי מדעתי
בשבילה.
אז תגידו לי....
אולי נהגתי כמשוגע
כשהיא חיפשה בי היגיון
אולי הייתי הצגה
אך היא מצאה בי רק מוקיון
בשבילה.
אני רציתי לתקן,
אך היא מצאה בי רק פגמים
אולי הייתי די זקן
ולא היו בי אלומים,
בשבילה.
אז תגידו לי...
