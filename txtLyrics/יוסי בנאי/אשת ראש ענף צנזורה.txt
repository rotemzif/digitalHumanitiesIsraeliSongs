לראות טבור של אשת איש
זה לא בילוי של סוף שבוע
אשר יביא אדם רגיש
למתח אמנותי גבוה
אבל שמעו את הסיפור
על איש הגון וגם צנוע
שמת לראות את הטבור
של אשת ראש ענף צנזורה.
אני מזדקן גנח האיש
וכה אחיה ראיתי טפח
מן הטבור הכי אדיש
עד הטבור שיש לו ספח
מזה של אשת איש ציבור
שאף פעם לא הפסיק לנוע
רק לא יצא לי עוד טבור
של אשת ראש ענף צנזורה.
אבי ראה אני נשבע
טבור צהוב של מפקחת
אחי טעם וגם שיבח
שישה שבאו במשלחת
ילדי הקט עלה על גל
של אשת שר מאוד פרוע
ורק אני חולם עוד על
של אשת ראש ענף צנזורה.
כך בפומבי הוא התבטל
וכל העיר דומם הגשימה
עד שאישתו של הפוסל
את הטבור שלה הקריבה
אמרה היא, לב כל-כך שבור
זה רמז דק לדיקטטורה
אז בוא תביט כבר בטבור
של אשת ראש ענף צנזורה.
הללויה קרא האיש
ויתברך שוכן רקיע
חלום חיי הנה אמחיש
וסוף לסבלותיי יגיע
כולו רוטט מרוב חזון
טיפס במעלות הרוח
לראות סופסוף את הסגנון
של אשת ראש ענף צנזורה.
אבל אויה האיש נשבר
מרוב המתח שהשקיע
ממש על סף המעבר
מן החלום אל הביצוע
האיש הזה קיבל שבץ!
בשיפולי האוברטורה
הוא לא ראה את הטבור
של אשת ראש ענף צנזורה.
