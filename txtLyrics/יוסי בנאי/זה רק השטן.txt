בבוקר אחד, כן, בבוקר אחד 
זה היה עם זריחת החמה 
החליט השטן שהגיע הזמן 
קצת לרדת אל האדמה 
לרדת לראות מה הולך שם עכשיו 
איך שבני האדם מסתדרים 
לראות אם מלאכתו נעשית כראוי 
או אולי דרושים קצת שינויים 
זה רק לסיור שגרתי, קטן 
אמר השטן 
השטן 
ירד השטן וטיייל בערים 
והציץ מה קורה, כמו תייר 
ואחרי שסייר וצילם שקופיות 
אל השאול במרום הוא חזר 
ומייד הוא כינס אסיפה חשובה 
והודיע לכל, כל השדים 
והזמין את אשתו 
היא לילית הידועה 
ואפילו כמה ידידים 
זה רק בכדי למסור דוח קטן 
אמר השטן 
השטן 
הייתי למטה, ראיתי הכל 
המצב הוא פשוט יוצא מן הכלל 
טיילתי בכל המקומות - העשן 
הלכלוך, הצפיפות, יוצא מן הכלל 
ואיך הגבירות שם הולכות ברחובות? 
בעירום ועריה, יוצא מן הכלל 
זה טוב, זה מביא מחשבות של זימה 
ואת היצר הרע, יוצא מן הכלל 
מעולם לא היה מצבי כה איתן 
אמר השטן, 
השטן 
שמעו השדים וראו שקופיות 
ואמרו באמת, זה חמוד 
עלינו לרדת למטה מייד 
כמובן לצורכי השתלמות 
חזר וירד השטן ואיתו 
בסיור מאורגן, כל השדים 
ואל תתפלאו אם תראו אותו כאן 
הוא עורך פה סיור של לימודים 
כן, אל תתפלאו אם תראו אותו כאן 
זה רק השטן 
השטן
