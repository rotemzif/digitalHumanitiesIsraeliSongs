ביום ההוא, ביום שבו הטנגו יחזור
אדם אז לאדם יהיה אולי פחות זאב
ואנשים לאנשים יתנו סוף סוף לגמור
לומר את כל מה שמונח להם עמוק בלב
אורות הניאון הקרים יאבדו מן העולם
האוהבים ישבו אל מול הנר להתלחש
ורמקולי ענק לא ישאגו עוד מגרונם
את כל צריחות הפופ הפאנק הרוק והרועש
ביום ההוא, ביום שבו הטנגו יחזור
את ואני נרקוד צמודים צמודים, אישה יפה
ואם האלוהים הטוב אותנו עוד יזכור
נצליח בעולם הזה למות מאהבה
ביום ההוא, ביום שבו הטנגו יחזור
אישה תמה את תמימותה, את צניעותה, תנעל
ובחריץ שדיה היא את המפתחות תשמור
רק לאהוב לבה הטוב אשר אותה יגאל
הקצב אז יחזור להיות רגוע ואיטי
הזמן לא ישחק תפקיד חשוב בתוך הזמן
אפילו לקללות יהיה סגנון די פיוטי
והצבעים יהיו יפים גם בשחור לבן
ביום ההוא, ביום שבו הטנגו יחזור
הסבלנות תשוב לתפוס מקום בכותרות
ועסקנים זריזים לא יקפצו אל ראש התור
ויעדיפו סתם להיות זנב לאריות
ביום ההוא, ביום שבו הטנגו יחזור
את ואני נרקוד צמודים צמודים, אישה יפה
ואם האלוהים הטוב אותנו עוד יזכור
נצליח בעולם הזה למות מאהבה
