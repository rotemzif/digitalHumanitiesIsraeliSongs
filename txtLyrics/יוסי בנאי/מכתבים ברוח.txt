אני שולח מכתבים ברוח
ומייחל כל פעם לתשובה
אני משאיר בלב חלון פתוח
כדי לנשום אוויר טוב של תקווה
אני בוכה דמעות שמחה ואושר
צועק בקול אילם מרוב כאב
אני מזכרונות עושה לי גשר
כדי לחזור אל כל מה שחולף
מכל עלה ירוק של עץ פורח
מכל כוכב נוצץ אי שם
אני את הד קולם תמיד שומע
של יקירי כולם
אני שולח מכתבים ברוח
לידידי שנעלמו לעד
יש רגעים כשהלב קרוע
הוא בערגה מושיט להם גם יד
אני הולך לי בתוכי בשקט
כדי לפגוש בי מישהו מוכר
אני מחלומות עושה לי בגד
ומתכסה בהם תמיד כשקר
מכל עלה ירוק של עץ פורח
מכל כוכב נוצץ אי שם
אני את הד קולם תמיד שומע
של יקירי כולם
אני שולח מכתבים ברוח
כמו לחם טוב על מים סוערים
ויום אחד בזה אני בטוח
הם בתוכי יהיו מפוזרים
מכל עלה ירוק של עץ פורח
מכל כוכב נוצץ אי שם
אני את הד קולם תמיד שומע
של יקירי כולם
