גברת צ'יריפופ הייתה אישה כזאת לבדה
ואדון חיון, כך אומרים, היה לבד מלידה
גברת צ'יריפופ הייתה בשכנות עם אדון חיון
ואדון חיון אהב את גברת צ'יריפופ המון
כל בוקר היה מסתכל בתריסים לראות אותה
ובלילות היה חולם שהוא ישן איתה
אנחנו שראינו איך ממשיך אדון חיון לסבול
היינו עומדים למטה ברחוב, ושרים לה בקול
גברת צ'יריפופ למה ללכת נגד הטבע
החיים הלוא זה כל מה שיש בחיים
גברת צ'יריפופ את בת כמעט שבעים ושבע
ואדון חיון אוטוטו קרוב לתשעים
אז תני לו קצת לישון על ידך, תני לו
ולא יהיה לך קר יותר בימים
תהיי פחות לבדך אם תתני לו,
ולו בלילות יהיה חם ונעים
לבש לכבודה חולצה עם פסים ועם פפיון
עשה מקלחת כל יום, טפטף הרבה בקולון
מתנות הרבה קנה לה, עוגות עם קרם שוקולד
וסוכריות של מנטה וחלה לכבוד שבת
היא אכלה את המתנות עד הפירור האחרון
אבל לישון, אמרה, עם חיון זה לא בא בחשבון
אנחנו, שראינו איך ממשיך אדון חיון לסבול,
היינו עומדים למטה ברחוב ושרים לה בקול
גברת צ'יריפופ למה ללכת נגד הטבע
החיים הלוא זה כל מה שיש בחיים
גברת צ'ריפופ את בת כמעט שבעים ושבע
ואדון חיון אוטוטו קרוב לתשעים
אז תני לו קצת לישון על ידך...
כשאדון חיון הגיע כמעט למאה ושש
הסכימה צ'יריפופ בבגדי כלה להתלבש
ועד היום לא יודעים מה הסיבה הפתאומית,
המתנות, הבדידות, או פשוט משיכה מינית
מאז הם הולכים לישון, אבל בשתי מיטות נפרדות
וכך יוצא שאדון חיון ממשיך לישון לבדו
אנחנו שראינו איך ממשיך אדון חיון לסבול
עומדים עד היום למטה ברחוב ושרים לה בקול
גברת צ'יריפופ למה ללכת נגד הטבע
החיים הלוא זה כל מה שיש בחיים
גברת צ'יריפופ את בת כמעט שבעים ושבע
ואדון חיון אוטוטו קרוב לתשעים
אז תני לו קצת לישון על ידך...
