אני מזמן מונח בתוך נהר עמוק
נרצח, אבוד, נשכח
ולא יכול לצעוק
וכך אני שוכב פה כבר די הרבה שנים
ולפעמים חושב שזה נורא כואב 
שלרוצחים היום אין לב
לתוך נהר זרק אותי פרחח
אחד שרק רצה את כל כספי
פרוטה הוא לא מצא
אך הממזר רצה למחוק עקבות הפשע
בכוח וברשע לנהר אותי דחף
אני שוכב בתוך נהר 
עם אבן ענקית קשורה סביב לצוואר
אני רוצה לצאת, עזרו לי באמת
רוצה לראות שמיים,
אני שונא את המים ולא יודע גם לשחות
אם כך נפלתי כאן לחור כזה
זה רק בגלל אותו נוול אותו נבזה
לשכב כמו נוד רעב בתוך נהר לבד
ולא לזכור מתי יום חול מתי שבת
נו באמת, אני כבר מת
עזרו לי רק מכאן לצאת
אני תמיד 'סתובבתי יבש מלא תקוות
תראו איך התרטבתי, הלכו האהבות
עכשיו אני נרקב פה, נראה שזה נורא
אשתו של דג עברה פה
אותי היא ראתה, מייד מפחד התאבדה
לתוך נהר זרק אותי פרחח...
אני שוכב בתוך נהר 
עם אבן ענקית קשורה סביב לצוואר
אני שכל חיי, לאורך כל ימיי
אכלתי בלי לשתות,
עכשיו בגלל אידיוט אני שותה ולא אוכל
לתוך אפי כבר זוחלים העשבים
והדגים שעל בטני כל כך רבים
וכל הסרטנים הקונכיות גם הם בשקט
על גבי עושים את שלהם
נו באמת, אני כבר מת
עזרו לי רק מכאן לצאת
שאם לא כן, ביום של חג
אותי יגישו בתור דג
