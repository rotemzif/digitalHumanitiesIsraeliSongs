בליבי המוצל יש פרחים
בליבי אהוביי שם נחים
וזה הם ששרים ומספרים סיפורים מתוכי
ומשם, מגני לבבי,
כל ימיי הם אותי מלווים
הם כוכב הצפון של חיי
והם בחושך במקום שתי עיני
בליבי, שם במקום מבטחים,
אהובי שם אליו נשפכים
וזה הם שטובעים זכרונות ונופים מתוכי
הם איתי ברגעים של שמחה
הם איתי כשאני במבוכה
הם כל מה שחסר בי כשאין
אין מה ששר בי ובי מתנגן
בליבי אהובי הנסיכים
בארמון נשמתי שם נחים
וזה הם שנושמים, צוחקים וחולמים מתוכי
הם איתי אהובי, כן כולם
ואיתי הם יחיו עד עולם
הם טבועים בדמי כמו חותם
וכשאינני אני שם איתם
