לכל סיפור תמיד מגיע סוף
והגלים חוזרים בדרך כלל לחוף
לכל מקל תמיד יש שני קצוות
ובך אני מוצא את כל האהבות
זה שזרע לבטח גם יקצור
וכל דבר תמיד מגיע לקצו
בכל דמעה יש אלף אנחות
ובחיוכך את מגרשת בי רוחות
מי שנכנס לים יוצא רטוב
והליצן הכי ליצן תמיד עצוב
בכל מכה תמיד תמצא כאב
ואת הזמן אשר לנצח לא חולף
לפני כל רעם יש תמיד ברק
וכל הלוליינים הולכים על חבל דק
בכל אדם יש קיץ ויש סתיו
ואת זה הצמא שלי והרעב
בכל קצה של הר ישנו מדרון
ואין חכם יותר מבעל ניסיון
בכל פרידה כאב וצער יש
ובשבילי את גם המים גם האש
לבור הכי עמוק יש גם תחתית
היה עבר ויש הווה אולי עתיד
אוזניים יש לכותל שבקיר
ואת זו הסיבה היחידה לשיר
