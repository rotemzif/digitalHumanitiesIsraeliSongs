יש כאלה ששרים כמו בתפילות
את סוד אהבתם
יש כאלה ששרים בשני קולות
את חורף בדידותם
יש כאלה ששרים במצעדים
שירים על תהילה
יש כאלה ששרים שירי דודים
ומחפשים כלה
אבל אני שר להעביר את הזמן
כמו ששר אותו משורר
להעביר בשיר
שלא משאיר סימן
שרק שולח מן חיוך מסמיק לו ועובר
יש כאלה ששרים ת'שאלות
ומחפשים תשובה
יש כאלה ששרים את הלילות
בחלומות תקווה
יש כאלה ששרים בקול ניחר
שירים של מחאות
יש כאלה ששרים על המחר
נסים ונפלאות
אבל אני שר להעביר את הזמן...
יש כאלה ששרים על הזריחה
בקצב שקיעתם
יש כאלה ששרים את המבוכה
בסתר דמעתם
יש כאלה ששרים על הפרישה
ומשאירים מכתב
יש כאלה ששרים על הפגישה
וממתינים לשווא
אבל אני שר להעביר את הזמן...
