כשמארגו יפת העיניים
בשדה מצאה חתולה
היא בלי לחשוב פעמיים
בדבר
נפנפה את שמלותיה
בחשפה את מה שחשפה
ואימצה את המציאה
אל לבבה.
חתולה כזאת מתרפקת
חת ושתיים על החזה
מארגו הייתה למינקת
בו במקום.
איש צעיר עבר לו בדרך
וחזה לו במחזה
והזעיק את כל הקהל
ובאמצע היום.
כשמארגו נפנפה שמלותיה
ועמדה להיניק חתולה
כל הכפר השתגע
בגללה,
ומארגו אז חשבה - שד יודע
סך הכל חתולה רגילה
מה פתאום כל הכפר משתגע
בגללה...
המורה והמנהל
גם הקצין וגם הקצב
את טובת הקהל הזניחו
בשל כך
ומעל מרכבת הדואר
נעלם לו גם הרכב
אך ממילא איש לא פתח
את מכתביו
זמרתם הפסיקו באמצע
- שיסלח להם אלוהים - 
הילדים והנערים של המקהלה
שם היה פקח בית הכלא
- בחיי שזה לא נעים - 
ושוטרים הגיעו לשמה
בבהלה
כשמארגו נפנפה....
כשראו נשי כל הפלך
שהפסידו ת'בעלים
חמתן עלתה ותבער
מיום ליום
עד שיום אחד התנפלו הן
ובמקלות ובחבלים
שמו קץ לחתולה
ולבזיון
מחתה מארגו דמעותיה
והצניעה את מה שחשפה
חיש מהר נישאה היא לגבר
מן הגברים
אבל עד היום אודותיה
- על אודות מארגו היפה
מהלכים בכפר שירי ערש
וסיפורים.
איך מארגו נפנפה שמולתיה...
