את ואני זה המבט
המבויש הזה מעט
זה סימני השאלה
אחרי כל סוף והתחלה
את ואני זה השתיקות
הלבטים, ההפסקות
זה השניות המרגשות
זה שתי עיניי המבקשות
את ואני זה זמן חסר
זה לב אוהב ומתייסר  
זה הסיפור הלא נגמר
של המתוק הזה המר
מה שנשאר זה לקוות
שאלוהי האהבות
יפרוש עלינו את כנפיו
כדי שנאהב, כדי שנאהב
את ואני זה סוד כמוס
זה האיפוק וההיסוס
הפגישות החטופות
אשר צפות וכבר חולפות
את ואני זו הפגישה
של איש אוהב ושל אישה
אשר קשורים מלב אל לב
באמונה ובכאב
את ואני זה נר תמיד
שמספר וגם מעיד
על אהבה אחת תמה
שלא מצאה לה נחמה 
מה שנשאר זה לקוות
שאלוהי האהבות
יפרוש עלינו את כנפיו
כדי שנאהב, כדי שנאהב
