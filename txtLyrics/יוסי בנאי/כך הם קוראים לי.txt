אני גר יחד עם אמי, דירה נידחת כמו תמיד
לא גדולה
ובחדרי איתי גרים גם שני צבים וקנרית וחתולה
כשאמא עייפה מאוד אני עושה את הקניות
ומבשל לה
סורק תופר קצת במכונה ומכבס לאחרונה
זה קצת קשה לה
מעבודה איני פוחד בתור סבל אני עובד
מזמן לזמן
גם דקורטור לעיתים אך מקצועי ואמיתי
אני אמן
לבוש פאה, ריסים שמלות, אציג בברים בלילות
זה די נעים לי
מין הצגה שהגברים, עם פה פתוח נשארים
אני מתרומם
כך הם קוראים לי
כל לילה אחרי חצות, אזמין לבר אצא למצוא
סיכוי של אושר
הרחק מפנסי הרחוב ליד הגשר על החוף
אי שם בחושך
אני הולך כך לבדי ומישהו צץ על ידי
איתי פוסע
מנין בא, איפה ביתו, בן כמה הוא מי הוא ומה שמו
איני יודע
זורקים בדיחה מפטפטים לפעמים משוטטים 
ללא מילה
עד שפנס חסר מוסר תופס את שנינו על ספסל
או במקלט
שוב פרחחים או פרחחות עוד לך תדע, אותו הצחוק
הם משמיעים לי
יורקים מכים ללא רחם, לך תתלונן, לך תילחם
אני מתרומם,
כך הם קוראים לי
שיום חדש עולה נולד הבייתה אז אחזור לבד
בודד כמו קודם
וכמו מוקיון עייף אסיר את הפאה את הריסים
ואת האודם
איני יכול להירדם כי שוב אני נזכר בהם
יפי התואר
הנערים החסונים הצעירים החייכנים
כבני אלוה
אהבותי העצובות, המשפילות הכואבות
חסרות תקווה
כי עלם זה אשר אוהב, בוגד בי ושוכב עכשיו
עם בנות חוה
זה לא מצחיק ואיש אינו
רשאי לבוז לי ולקרוא בכינויים לי
נולדתי כך, איני אשם, בכל אשם הטבע 
שאני מתרומם,
כך הם קוראים לי
