עוד שיר אחד יש עימדי
והוא שמור לאיש חסדי
זה שהיצית לי אש קטנה
כאשר אחזתני צינה
זה שהיסיק תנור קטן
כשברחובי המאובן
כל הדודות החסודות
סגרו בפני את דלתן
חופן פחם, שני בולי עץ
זה לא קשה, זה לא הרבה
אך בליבי ניצתה האש
אשר לעולם לא תיכבה
ובזכותם יבוא ריעי
אל הרקיע השביעי
לנישמתו שם מחכים
כל הצדיקים
עוד שיר אחד יש עימדי
והוא שמור לאשת חסדי
שביום רעב ובליל צמא
מימיה נתנה ולחמה
זו שפתחה לי צריף קטן
כשברובי המהוגן
כל הדודות החסודות
פשוט הסתתרו בביתן
רבע כיכר לחם שחור
זה לא קשה, זה לא הרבה
אך בליבי ניצת האור
אשר לעולם לא יכבה
ובזכותם תבוא גם היא
אל הרקיע השביעי
לנישמתה שם מחכים
כל הצדיקים
שיר אחרון יש עימדי
והוא שמור לאיש חסדי
זה שחייך לי בין זרים
כאשר היקיפוני שוטרים
זה שנתן חיוך קטן
כשברחובי המהוגן
כל הדודות החסודות
דקרו אותי במבטן
טעם של דבש, חיוך אחד
זה לא קשה, זה לא הרבה
אך בליבי ניצת החג
אשר לעולם לא יכבה
ובזכותם תבוא ריעי
אל הרקיע השביעי
כי גם לך שם מחכים
כל הצדיקים
