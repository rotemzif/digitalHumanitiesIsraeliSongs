כשהשטן מתחיל להתעטש
אז מתחילים כל הימים הנוראים
כשהשטן מתחיל להתעטש
אז מחפשים פתאום כולם את אלוהים
כדי להיות איתו, כדי להחזיק בידו
כדי לשאול אותו
מדוע העשב לא ירוק יותר
האדמה מדוע היא בוכה
מדוע יבשו המים בבאר
ולמה בלחם אין ברכה
מדוע לובשות כל הכלות שחורים
הציפורים מדוע לא עפות
מדוע כל הלילות פתאום קרים
ולמה פורחות המצבות
כשהשטן מתחיל להתעטש...
מדוע האש כבתה במדורות
המיתרים מדוע נקרעו
מדוע שותקים גם כל הכינורות
ולמה צפירות שוב נשמעו
מדוע קודרים העננים כולם
והעצים מדוע ערומים
מדוע בלב צומח פרח דם
ולמה אבות קוברים בנים
כשהשטן מתחיל להתעטש...
