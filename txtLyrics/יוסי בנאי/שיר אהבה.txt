את התקווה מאחורי כל הדלתות הנעולות. 
את פעימות הלב אחרי הצעדים והקולות. 
את ריח בושם הפרחים המקשטים את חדרי. 
את נחל מים בתוכי, ציפור גן עדן של חיי, 
חיי. 
אם תראו את שאהבה נפשי, 
אתם שמסתובבים בעיר, 
תגידו לה, תגידו לה, 
שהיא זו הסיבה היחידה לשיר. 
את החלום שבכנפיו גופי ממריא אל השחקים. 
את המעיין אשר מימיו את כל חלומותי משקים. 
את הסודות הכי כמוסים, האור שבי וגם הצל, 
הנפלאות והניסים, השמש בחצות הליל, 
הליל. 
אם תראו את שאהבה נפשי... 
את קצה סופם של הדרכים, האושר בגלימת קטיפה. 
את עיר מקלט, חוף מבטחים, מולדת בית ושפה. 
את שלג קיץ רענן, תפילת הדרך שבלב. 
את כל מה שאני מזמן אהבתי ועודי אוהב, 
אוהב. 
אם תראו את שאהבה נפשי... 
את התקווה מאחורי כל הדלתות הנעולות.
