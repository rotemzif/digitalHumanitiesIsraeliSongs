אני שיכור וזה גלוי
כדת כדין וכשתוי
ושום דבר לא יעזור
מכל דבר אני שיכור
מבוקר צח ויום יפה
מסוכרזית וכוס קפה
מלחם טוב, טרי וחם
ומאישה אוהבת גם
אני שיכור ממש כמו לוט
מן הנופים והמראות
מהצבעים שמסביב
מפרח שמזכיר אביב
מריח בושם פרדסים
מלילה שהיה מקסים
מחדשות אם הם טובות
משתי עיניך היפות
אני שיכור ולא מיין ידידי
אני שיכור ממה שרק רואות עיני
אני שיכור ראשי ראשי עלי סחרחר
אני שיכור אחרת לא הייתי שר
אני שיכור באמונה
שיכור עד כלות הנשמה
מערב קיץ מיוחם
ומירח אדמדם
מכל כוכב רחוק נוצץ
ומצפור קטנה על עץ
מזוג אוהב שמתעלס
משיר שמח של ברסנס
אני שיכור אני נשבע
גם לפעמים בלי שום סיבה
משמש חורף חמימה
מאשכולית אחת תמימה
מסתיו שלכת ועלים
מכינורות וחלילים
מסרנדות עצובות
משתי עינייך היפות
אני שיכור ולא מיין...
אני שיכור כך מסתבר
גם מיפיה המשכר
של נערה חתלתולית
בבגד ים דו מסלולי
מעלמות משובבות
שרגליהן החטובות
אשר נוצרו להתלטף
עושות לי קליק בתוך הלב
אני שיכור בהן צדקי
מילדים שצוחקים
מזוג זקנים על הספסל
ומתינוק שבערסל
משיר ישן שמתנגן
מאהבה אחת גם כן
מאלף צפורים עפות
משתי עיניך היפות
