עוד מימי העריסה
שנאתי כל מילה גסה
ולא הוצאתי כלל מפי
גם מילה כמו פיפי
אך היום כדי להתבסס
אני מוכרח להתגסס
כי בלי לכלוך ובלי חוצפה
אין שום קופה.
בלי גסויות
קשה לחיות
מילה גסה
זו פרנסה.
בכל יום א' בוידוי
אני נשבע בלב גלוי
שלא אומר עוד על במה
מילה גסה כמו תחת
אך כשאני פתאום חושב
על כל זמר שמת רעב
תיכף אוסיף לחרוזים
קצת עכוזים.
בלי גסויות...
אם פתאום אתחיל לשיר
סתם על פרחים שדה וניר
תיכף אדום ומעוצבן
קופץ האמרגן
די הוא אומר אם מוכרחים
שוב לזמר פה על פרחים
שיר על פרחי רחוב בלונדל
מול הבורדל.
בלי גסויות...
כן, לו השמעתי רק שירה
על אהבה זכה טהורה
מזמן יכולתי לענוד
אות לגיון הכבוד
אך הבוס אומר אהבה חבל
זה לא מושך היום קהל
ואם אהבה אז רק כזאת
בין שתי זונות.
בלי גסויות...
האנשים המהוגנים
בכל לב מאמינים
כי אשלח בבוא היום
ישר לגיהנום
אך הוא שברא את הבריות
הוא לא נבהל מגסויות
הוא כך יאמר לי, ידידי,
שב על ידי.
בלי גסויות...
