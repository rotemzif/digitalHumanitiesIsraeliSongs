אהובתי בשם עליון, 
אל נא נרצח את קופידון במו ידינו. 
רבות מדי האהבות 
שכבר נבלו בלבבות של ידידינו. 
על כן בשם כל הקדושים, 
אני דודך, 
מצהיר בזאת שלא אבקש את ידך. 
את הפירות האסורים 
אל צנצנות השימורים אל נא תשליכי. 
הם יאבדו את כל כוחם, 
וצבעיהם וניחוחם אם לא תשגיחי. 
על כן בשם כל הקדושים... 
אפילו ונוס תתכער, 
בין התנור והמקרר והכיריים. 
כשחרוזי שיר השירים 
כאן יתבשלו בתוך סירים לצהריים. 
על כן בשם כל הקדושים... 
על כן אם לך שלומי יקר, 
ראשך הניחי על הכר כך או אחרת. 
שלא כדין ולא כדת, 
אהובתי תהיה לעד כי את זוכרת. 
הלוא בשם כל הקדושים...
