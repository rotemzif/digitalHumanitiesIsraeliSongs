בשלישית לימי מלכותו 
בשישה חודשים למשתה 
והמלך הזעיק את אשתו 
שתבוא, תיראה ותַראה 
והיין ניגר בששון 
והכל זוללים בשקידה 
וסרבה המלכה לעשות 
ותהי לחידוד וחידה 
חור, כרפס ותכלת 
בוץ וארגמן 
ושותים דלפונית וחיגר 
עד חצי המלכות לפחות 
והמלך אימץ את אסתר 
להיות לו לאם ואחות 
וסובב המשתה בשושן 
מפורים ועד ערב כיפור 
והמלך גידל את המן 
שאוזניו ידועות בציבור 
חור כרפס ותכלת 
בוץ וארגמן 
והלב משמחה מתפוצץ 
לצלילי כינורים ועוגב 
ויתלו את המן על העץ 
שהתקין בעשרת בניו 
ועלו פרתמים על משכב 
ואמרו סריסים לילה טוב 
וילבש מרדכי את בגדיו 
ותצהל שושנת יעקב 
חור כרפס ותכלת 
בוץ וארגמן
