מי יהיה במקומי, מי יבוא אחרי
מי יאהב אותך מי, אהבת נעורי
מי אותך יחלום ויקיץ לידך
ולמי באדום תצבעי את לחייך
מי ממך יתבשם, ואל מי תחייכי
מי יקרא לך בשם, ואיתו את תלכי
מי יהיה במקומי...
מי ימצא בך הכל, גם מסתור גם מקלט
ולמי ימי חול תהפכי לשבת
ואת מי תסעדי בחדרי חדרים
ואל מי תצמדי בלילות הקרים
ומי בך יתבונן ויקשיב לצחוקך
מי איתך יזדקן וימות בחיקך
מי יהיה במקומי, מי יבוא אחרי
מי יאהב אותך מי, אהבת נעורי
לכבוד מי, חמדתי, פרחונית וגאה
את יום יום תתקשטי, חגיגית במראה
ועם מי אהובה לחגוג את תצאי
חייכנית ושקופה, לבנה וקייצית
מי יקטוף את הפרי היפה בגנים
ולמי תשמרי אהבת אמונים
מי יהיה במקומי...
