בקרון המסעדה הממוזג
שברכבת המהירה הטרנס-אירופית
מלצר מזג לנערה יפה כמו שיר
כפות רגליה השתזפו
בים סוב-טרופי
על יאכטה בחברה של איש עשיר
איש עשיר
הצמידה לשמשה את עפעפה
למתבונן מן הרציף דמתה לפרח
אשר קפא בקוביה שקופה
או גם להשתקפות הצהובה
שהירח רואה כשהוא עובר מעל הים
מעל הים
הנערה מקרון הארוחות
האדישות והחיוך היו עדיה
המושבעים בספקי ההוכחות
על הגברים אשר נזלו
בין שתי ידייה ועל טרגדיות נוראות
אבל נוחות
רציתי להציג לה את עצמי
כפי מנהג הבחורים במקומותינו
שמוניטין יצאו הרבה לעזותם
אך זה לזו לא התמסרנו
בשמותינו עד שמסע האלף קילומטרים תם
מטרים תם
הנערה מן הרכבת המהירה
יפה כמו שיר, יפה כמו פרח
כפרפר בשביל סיכות
נסעה מחוף החום אל תוך הקרח
בשש שעות וארבעים ושש דקות
ושש דקות
הנערה מן הרכבת המהירה
