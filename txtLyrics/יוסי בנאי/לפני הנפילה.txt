בעוד שעה החתונה
כולם חגיגיים מאוד
גם הכלה כבר מוכנה 
ורק אני מרגיש כמו נאד.
תפרו לי חליפה שחורה
גילחו לי טוב את הפנים
עשו אותי בלית ברירה
חתן מכל הכיוונים
היו לי תוכניות גדולות 
להיות רווק עד גיל שישים
עד שיהיו לי יבלות
מרוב כל כך הרבה נשים
הכל הלך כל כך מהר
יצאנו רק כמה ימים
צריך הייתי להיזהר
אבל הייתי די תמים
לא אין לי שום דבר נגדה
היא בחורה מאד מאד
אבל מה יש לי בעדה
זה לא כל כך ברור לי עוד
בעוד שעה הם יכנסו
הקצבים עם הכיפה
בשתי ידי הם יתפשו
אותי יובילו לחופה
בעוד שעה יהיה הסוף
כשיתחילו האורחים
לזרוק עלי כמו על קוף
ת'סוכריות עם הפרחים
עכשיו לברוח זה אבוד
הם ירדפו אותי כולם
כבר יש תזמורת וכיבוד 
ויש אפילו גם צלם
בעוד שעה הקברנים
בקול ששון וקול כלה
יובילו את הנידונים
לחתונת הנפילה
בעוד שעה זוגות זוגות
ירוצו כל החוגגים
ויתנפלו על העוגות
על הבשר והדגים
והם יאכלו ילקקו
אפילו את המפיות
ואחר כך הם ינשקו
אותי מכל הזויות
והם יתנו לי מתנות
סט סיפולוקסים עקומים
וגם תלושים בשביל לקנות
קומקום קומקום וקומקומים
אני רואה אותם באים
כמו לטכס אחרון
עם הכתובה והתנאים
ועם טבעת לגרון
ומקהלת הזמרים 
של מלאכי החבלה
ישירו לי בין השירים
לכה דודי לקראת כלה
ואז כמו בערפל
בלי ידידים ואלוהים
אני אראה אותי נופל 
ישר לבור הנישואין
וכשילכו להם כולם
שתויים מכל ההילולה
נהיה רק שנינו באולם
אני והיא-חתן כלה
ולא יהיו יותר קולות
ושקט אז יהיה סביב
וזה יהיה ליל הכלולות
וזה יהיה סוף האביב
בעוד שעה החתונה 
כולם חגיגיים מאוד
גם הכלה כבר מוכנה
ורק אני מרגיש כמו נאד
