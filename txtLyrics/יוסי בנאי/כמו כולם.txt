אתה תהיה ילדי חכם כמו כולם
כמו כולם אתה תהיה מאד שונה
אתה תרצה קצת לשנות את העולם
אך כמו כולם אתה דבר ללא תשנה
וכמו כולם אתה תלך לגן חובה
תלמד שירים יפים על ארץ ישראל
תגמור תיכון והופ תהיה בגיל צבא
כי מלחמות תמיד יהיו תודה לאל
כמו כולם ילדי אתה עוד תתבגר
ועם כולם תצעק בכל המסיבות
שזה נורא מה שקורה שזה הפקר
אך כמו כולם אתה לא תדע את הסיבות.
עכשיו תלך לישון ילדי, לישון
ואל תוציא לאבא ת'לשון
אתה תגדל ילדי ואז תראה
כמה צדק אביך הטועה.
כמו כולם אתה תגן על המדינה
ועם כולם 'תה לשלומה גם תתפלל
כמו כולם אותה תאהב באמונה
ועם כולם אתה תבכה ותיילל.
ואתה תהיה אזרח הגון כמו כולם
כמו כולם תהיה בין אלה שצודקים
אתה תישא תמיד את צער העולם
כמו כולם גם תאכוף את החוקים.
עם המצב 'תה לא תרצה להתפשר
ועם כולם תצעד בכל ההפגנות
אך כשתראה ילדי שזה נורא קשה
אתה לאט-לאט תשכח ת'עקרונות.
עכשיו תלך לישון ילדי לישון
ואל תוציא לאבא ת'לשון
אתה תגדל ילדי ואז תראה
כמה צדק אביך הטועה.
אתה תהיה חשוב, חשוב כמו כולם
ואולי תהיה גם כלום כמו כולם
ואם תתאמץ אולי תגיע גם לאמצע כמו כולם
וכמו כולם אתה ודאי גם תתחתן
יהיו חובות וילדים, אולי אישה
ועם כולם אתה תשלים ותתמתן
ותחכה כמו כולם לגיל פרישה.
כשתהיה זקן ילדי, נורא זקן
ובשמיכה של זכרונות אז תתכסה
אתה תצחק איך לא יכולת לתקן
את העולם הטוב הזה והנבזה.
עכשיו תלך לישון ילדי לישון
ואל תוציא לאבא ת'לשון
אתה תגדל ילדי ואז תראה
כמה צדק אביך הטועה.
