כשחלמו אותן מזמן
בדיונות בקיסריה,
כשלסירות היו שמות
כמו רותי וכמו דליה
כשיהודה "פרא", ניסן, דן, 
זאבקה, נמרוד, מוקה, 
הורידו אניות אי-שם
ברכנו - "אין כמוך". 
אפשר לומר הרבה דברים
ולספר פי כמה
איך מפלוגה של הפלי"ם
אשר ירדה הימה
איך מפלוגה של הפלי"ם 
הוקם פה חיל-הים. 
אייק אז עם "אקסודוס" בא
הוא לא חלם אפילו
שיכתבו רומן עליו
ויספרו בדחילו
איך קומץ חבר'ה עקשנים
פרצו גדדרות של תיל,
ועל גבם נשאו עולים
עד לצואר במים.
אפשר לומר הרבה דברים...
ועוד הרבה שמות רעים
יש עוד הרבה מאלה
אשר לאור הכוכבים
חלמו דברים כמו אלה
שהספינות כאן יום אחד
תנפנה את הדגל
וחיל-הים ישוט בים 
ולא ישוט ברגל. 
אפשר לומר הרבה דברים...
