שבת בצהריים,
כל הבתים דומים,
אותו האור נישקף מכל הזגוגיות.
שבת בצהרים,
כל הבתים דומים,
ושמש לבנה רועדת באוויר.
שבת בצהריים,
חלון מרדים חלון.
שעה או שעתיים -
אפשר להמשיך לישון.
שבת בצהריים,
כל הגגות דומים.
ציפור על חוט יושבת כבר שלוש שעות.
שבת בצהריים,
כל הגגות דומים,
מקלות כביסה תלויים על חבל כמו תווים.
שבת בצהריים...
שבת בצהריים,
כל העצים דומים.
אותו עלה נושר בלי קול על מידרכות.
שבת בצהריים,
כל העצים דומים,
מרצפת ישנה והעלים מתים.
שבת בצהריים...
שבת בצהריים,
כל האנשים דומים,
אותה עוגה מוגשת על המירפסות.
שבת בצהריים,
כל האנשים דומים,
וריח של קפה מכה בסנוורים.
שבת בצהריים...
