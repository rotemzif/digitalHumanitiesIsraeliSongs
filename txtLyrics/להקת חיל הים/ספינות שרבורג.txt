לא הלבין מפרש באופק
כך מתחיל אותו סיפור
וחמש ספינות באופל
התחמקו מנחל שרבור
בחשאי יצאו הימה
בלי לצפור ולצפצף
כי צריכות הן בפנמה
בדחיפות לקידוח נפט
אז תנו להן צ'אנס לספינות משרבור
וכמו שהצליחו לצלוח
תנו להן צ'אנס, תנו להן צ'אנס
תנו להן צ'אנס לקדוח
ומברק בהול נשלח לאליזה - אל הארמון
ואומרים כי הנסיך נראה פתאום כמו לימון
אך ספינות הנפשט הרחיקו וחלפו כבר מול ספרד
לא היה שם אף גבריאל, אך גברים אחד אחד.
כשעברו מול חוף סיצליה, עצובה וסגרירית
כל הדיינים התחילו לדבר פתאום עברית
ואמרו לצי של נאט"ו שום דבר לא יעזור
אל היידישע פיראטן כל הצי לא יעצור
וכעת אתם בבית עייפים אך מלוחים
למלאכה צריך לגשת, להתחיל בקידוחים
גם אם נפט לא תמצאו פה, לכבודכם כוסית נרים
נאחל רק שתצליחו, לנקב הרבה חורים.
