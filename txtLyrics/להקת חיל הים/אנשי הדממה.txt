אנשי הצפרדע, אנשי הדממה
הרעש עושה לנו חור באוזניים
אם אנו שומעים בסביבה מהומה
אנחנו יורדים אל מתחת למים
ותיכף קופצים לנמל הקרוב
אפילו אם הוא במקרה במצרים.
אנשי הצפרדע, אנשי הדממה
איש לא ראה, איש לא שמע
איש לא הבחין בקולות מלחמה
האם היו פה אנשי הדממה?
אנחנו מאוד חסידי התנ"ך
יונה הנביא הוא אצלנו קמיע
גם הוא נעלם ליומיים שלושה
היכן הוא היה - איש איננו יודע
וכמו בתנ"ך אם צריך להכות
אנחנו פותחים זאת בדם וצפרדע.
אנשי הצפרדע, אנשי הדממה...
ויום עוד נבוא נגרד בזקן
כמו שגירדנו את זקן המשחתת
ומה שעדיין אסור לספר
אולי נספר לנכדינו ברטט
כי לנו ישנה נשימה ארוכה
לכן גם הלכנו אל זאת השייטת.
אנשי הצפרדע, אנשי הדממה...
