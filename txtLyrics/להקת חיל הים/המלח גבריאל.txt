אם ים סוער או ים רוגע
לגבריאל זה לא נוגע
בשתיקותיו הוא מתעטף
ואין יודע -
באלו עננים הוא מרחף
אף פעם לא רוטן ולא גונח
תמיד נותן ולא לוקח
וחיוכו תמיד מהול
חציו תמיה, חציו היתול.
המלח גבריאל, המלח גבריאל
אל מי תקשיב בערפל
שיעזור לך האל
המלח גבריאל...
על משמרתו ניצב בטוח
מקשיב אל הקולות ברוח
מטה אוזנו אל הגלים
ולא ידוע -
מה פשר האותות והסמלים
ומיהו בן שיחו אשר עונה לו
מן הריחות או שנדמה לו
כי מבטו מוזר כזה,
ספק רדום, ספק הוזה.
ויום אחד הפליג הימה
האם כלתה דרכו ותמה?
יחיד יצא בספינתו, לבד אי-שמה
עם הדגים שבאו ברשתו
היכן יצא לשוט?
אין איש יודע
האם ישוב כמנצח?
או שקראו לו מן הליל
אותם קולות בערפל.
המלח גבריאל, המלח גבריאל
אל מי תקשיב בערפל
שיעזור לך האל
המלח גבריאל...
