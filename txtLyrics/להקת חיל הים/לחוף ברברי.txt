מאנגליה הפלגנו לפני ימים רבים
יורדים עולים - מול רוח וגלים
מאנגליה הפלגנו במים אדירים
בשירות הצי לחוף ברברי
הציצו במשקפת קרא הקפיטן
יורדים עולים - מול רוח וגלים
הציצו במשקפת הוא את קולו הרים
בבוקר סגרירי לחוף ברברי
"שקט על פני המים" הודיעה התצפית
יורדים עולים - מול רוח וגלים
לפתע מרחוק הופיעה הצללית
קרבה ושטה היא לחוף ברברי
"עיצרי והזדהי " כך אותת הקפיטן
יורדים עולים - מול רוח וגלים
האם ספינת סוחר את או ספינה של קרב
עיצרי והזדהי לחוף ברברי
ספינת סוחר אינני גם לא ספינה של קרב
יורדים עולים - מול רוח וגלים
אני ספינת פיראטים המשחרת לטרפי
אצה לי דרכי לחוף ברברי
הנה הנה הדגל שחור ומסוכן
יורדים עולים - מול רוח וגלים
הנה היא הגולגולת קרבה ישר לכאן
דוהרת לעברי לחוף ברברי
חרטום פגע בדופן והסיפון רעד
יורדים עולים - מול רוח וגלים
הטוב בתותחנו ירה פגז אחד
הדהד אז הירי לחוף ברברי
אי שם לרוח ערב עומדות נשים על חוף
עולים יורדים - מול רוח וגלים
תוהות נשות פיראטים תוהות מתי סוף סוף
ישובו הגברים לחוף ברברי
לשווא הן תחכנה כל ערב לשובם
יורדים עולים - מול רוח וגלים
כי דגל הגוגולת טבע צלל בים
ושוב שקט הצי לחוף ברברי
