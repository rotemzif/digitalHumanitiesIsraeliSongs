ראיתי כוכבים יורדים לפני המים 
ושתי סירות קטנות נוגעות בפני שמיים 
ראיתי חבורה של אנשים שנתפסה 
כשהיא בורחת עם השחר 
וראיתי עוד חלקה של עננים בוכים 
ושתי כיתות מבית הספר מלאות בילדים 
ראיתי את החבר הטוב הזה שלי 
והוא דאג כל כך 
לקח לי ערב להבין 
לקח לי לילה לעכל 
מי ברח ולמה הכל נראה כמו צל 
וראיתי גם ניידת ושלושה שוטרים יצאו 
ראיתי שהקפטן צעק והם קפצו 
בכיתי כששמעתי שהוא זרח ואז לא שב 
החבורה שהסתלקה לה 
מסתבר גנבה כוכב 
ראיתי את אמו ושמעתי את אביו 
כוכבים כאלה לא נראו מזמן סביב 
ושמעתי את קולם של כל החברים 
ששיחקו ליד מטוס שעף 
בזמן שחברם נחטף 
לקח לי ערב להבין 
לקח לי לילה לעכל 
מי ברח ולמה הכל נראה כמו צל 
ואני עדיין מחפש בשמי העיר בשמי הכפר 
והוא עדיין, עדיין לא חזר 
לקח לי ערב להבין 
לקח לי לילה לעכל 
מי ברח ולמה הכל נראה כמו צל
