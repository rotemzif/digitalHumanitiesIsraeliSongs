מעשה בכלבלב שיצא לחפש מלונה,
הוא יצא וחיפש הוא ירד וטיפס
הוא עבר כל סימטה ושכונה.
עד שבוקר בהיר הוא הגיע לעיר,
ושם בין הסימטאות,
הוא נלקח בלי רצון
על ידי איש עשיר
שעשה רצועה לצווארו.
הו כלבלב, הו כלבלב,
חיפשת מלונה,
יגעת אז מצאת
מצאת מלוכה.
הו כלבלב, הו כלבלב,
חיפשת מלונה,
יגעת ועכשיו אתה
בראש המשפחה.
הכלבלב הקטן הסתגל במהירות למצב,
הוא שתה ואכל הוא שבע וגדל
הוא התחיל להשתלט על בעליו
ערב ערב היה הוא יוצא לרחוב
הוא הכיר כל עמוד שבסביבה
לאט לאט הוא היה מתרפק,
עמוק לתוך המשפחה.
הו כלבלב, הו כלבלב,
חיפשת מלונה
יגעת אז מצאת
מצאת מלוכה
הו כלבלב, הו כלבלב...
הכלבלב התבגר ורצה בכלבה קטנטנה
נעשה לו זיווג, הוא קיבל כבת זוג,
את כלבתה הגזעית של השכנה.
ערב ערב היה הוא פוגש בחשאי
את בת זוגתו החדשה
ומקץ כמה חודשים חודשים
נולדו להם גורים שישה.
מעשה שהיה כך היה מחיפוש מלונה,
הכלבלב אז נפרד, הוא נקבר ועבר,
הוא עבר למחציתה של השכינה.
ומאז עד היום התרבו הכלבים,
הם נמצאים בכל פינה.
יש כאלו, אולי לא יודעים,
אבל הם השתלטו על המדינה...
הו כלבלב, הו כלבלב...
