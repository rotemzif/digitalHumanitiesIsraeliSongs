לפעמים בלילות נצורים
שבהם גם אפגוש בבקרים
מתהלך בי שד סהרורי 
מקלף מסכים בתוכי
אל ירח מול ים וגליו
נישאים להם צליל ועוד תו
ששבים אליי ומבקשים
שאחלוק אותם כאן ועכשיו
ואני מתכנס מנסה לפייס את הפחד
להציל את שיריי מבדידות נשכחת
שירה קולחת מתוכי
יש שם במה שמחכה לי 
יש שם כלים שילוו
ויש גם קהל שאני כ״כ רוצה להרגיש
יש מנגינה שכבר עונה לי
יש אנשים שיאהבו 
ויש גם חלום שהגיע זמן לנשום
מן הסתם כבר מגיע היום
בו הסכר לא יוכל עוד לבלום
נהרות של תשוקה בדמי
מהיום שידעתי את שמי 
אל ירח מול ים וגליו
נישאים על כל צליל וכל תו
ששבים אליי ומבקשים
שאחלוק אותם עם אנשים
ואני מתכנס מנסה לפייס את הפחד
להציל את שיריי מבדידות ניצחת
שירה קולחת מתוכי
יש שם במה שמחכה לי 
יש שם כלים שילוו 
ויש שם קהל שאני כ״כ רוצה להרגיש
יש מנגינה שכבר עונה לי
יש אנשים שיאהבו
ויש גם חלום שהגיע זמן לנשום
את זוכרת בתור ילדים
צללנו בשירים
ידענו אז להתרגש
רצינו להאמין
אז ניסיתי לשיר את נשמתי
בדרך, בדרך  שלי
יש כאן במה שמוכנה לי
יש כאן כלים שילוו
ויש כאן קהל שגם הוא אולי צמא להרגיש
יש מנגינה שכבר עונה לי
יש אנשים שאוהבים 
ויש גם חלום שהגיע זמן לנשום
