אחוז בי שוב
עבר זמן רב
למרות שערי הנמלט מפניך בזמן
וקרסולי בנפלי על מטתנו
נחשף על גווך
אחוז בי שוב
עבר זמן רב
אחיזה אחת
וצווארי כפות בין כפותיך
כפות בין כפותיך
העדינות
וכל מה שנמשך ממנו
רכון למטה
גולש כתירוש חם
מעבר לדפנות
הרים וגבעות
בין שיחים וכותרות פרחים של בד
אחוז בי שוב
עבר זמן רב
למרות שערי הנמלט מפניך בזמן
וקרסולי בנפלי על מטתנו
נחשף על גווך
ואם הדמיון לרגע ירפה
את אחיזתו ממני
מה ישאר מאתך
מה ישאר מאתנו
אחוז בי שוב לכן
עבר זמן רב
וכל מה שנמשך...
ואם הדמיון לרגע ירפה...
