לא זוכרת אם אמרתי
ואולי כבר מאוחר
ערב ירד במפתיע
הנה עוד יום עבר
שתיקה לפעמים אומרת
את הדברים הנכונים
עוד שנה עוברת
משאירה בי סימנים.
לא הפסקתי לאהוב
לא עצרתי לחשוב
כמה טוב, כמה רע
לא הפסקתי להיות שלך.
לא התחלתי לחשב
לא שאלתי מי אוהב
אתה אותי - אני אותך
לא הפסקתי להיות שלך.
לא עוזבת אם נשארתי
לא אורזת דבר
מילים קשות כבר שכחתי
לא מעט טוב נאמר
ליטוף מלא געגוע
וכל ספק עובר
העץ עודו נטוע
נולד להישאר.
לא הפסקתי לאהוב...
