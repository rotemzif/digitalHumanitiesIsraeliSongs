כמה רע לי בעולם -
אויה אנשים טובים
למה זה כולם כולם
בי כל כך מתאהבים?
מה לעשות
מה לעשות
שאני יפה כזאת
שאני איילת חן
ושניה כמוני אין?
יש לי גוף קליל קליל
כי נולדתי בגליל
יש לי רגל חמודה
כי גדלתי ביהודה
מה לעשות
מה לעשות
שאני יפה כזאת
ושניה כמוני אין
מן הים עד הירדן?
לו היה לי פה עקום
לא היה חסר לי כלום
לו היה לי אף גדול
עוד אפשר היה לסבול
מה לעשות
מה לעשות
שאני יפה כזאת
שאני כימעט נוחה
רק בשביל תערוכה?
כל הבחורים פשוט
לי אומרים-הנה נמות!
והבחורות אומרות:
את עושה לנו צרות!
מה לעשות
מה לעשות
שאני יפה כזאת
שליבי, למרות הכל,
לאהוב אינו יכול?
אך סוף סוף לאסוני
היסתבכתי גם אני
פעם באתי לכרכור
ומצאתי שם בחור
מה לעשות
מה לעשות
שאני טיפשה כזאת?
רק פגשתי בו וכבר
התאהבתי עד צוואר!
הבחור אמר לי כך:
גם אני אוהב אותך!
אז עניתי בקיצור
ואמרתי לבחור
מה לעשות
מה לעשות
שאני יפה כזאת
גורלי גורל מיסכן
בוא מהר ונתחתן!
