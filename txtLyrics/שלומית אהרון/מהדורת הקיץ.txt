מהדורת הקיץ של אהבתנו, 
היא תמיד פשוטה יותר. 
רק אנחנו, סנדלנו ולבנו, 
בחול הלוהט, באוויר הבוער . 
מהדורת הסתיו של אהבתנו, 
כמו חמסין שרבית יותר. 
לאט, לאט, נתקדם בצעדנו, 
כי אין לאן למהר. 
נאמנים לכוכבים שבשמיים 
ואופטימיים עד הסוף. 
לא משנה מה שיהיה, 
תמיד נחזיק ידיים, 
עד שהקיץ יתחלף בסתיו, 
עד שעוד שנה תחלוף. 
מהדורת החורף של אהבתנו , 
לפעמים גשומה יותר. 
עמוד ענן מעל ביתנו, 
ברחובנו נשאר. 
נאמנים לכוכבים שבשמיים 
ואופטימיים עד הסוף. 
לא משנה מה שיהיה, 
תמיד נחזיק ידיים. 
עד שהקיץ יתחלף בסתיו, 
עד שעוד שנה תחלוף. 
עמוד ענן מעל ביתנו, 
ברחובנו נשאר.
