מעבר לאופק חמה נעלמה
ושקט נפרש על הכול.
עננת ירדה על לבי בדממה,
אפל לרגלי המשעול.
לפתע הופיעו כחוט השני,
הלמו בי כיין ישן,
זכר מבט וחיוך ביישני
ושוב נעלמו כעשן.
רק צליל של קולך באוזניי עוד ערב,
הולם לבי שענה.
ענה לו בצחוק של ילדות משובב
רטט של רוך ועדנה.
חפנתי אותם בידיי אתמולי
אספתי בטנא היום.
כפרי שבשל ואדם בסלי
ברגע של חסד ותום.
לפתע הופיעו כחוט השני
הלמו בי כיין ישן.
זכר מבט וחיוך ביישני
ושוב נעלמו כעשן.
רק צליל של קולך...
