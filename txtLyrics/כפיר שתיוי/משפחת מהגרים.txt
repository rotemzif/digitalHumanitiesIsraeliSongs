מגיעים השלטונות 
הם כבר באמצע ההר 
הכינו הקרונות 
רתמו אל הבקר 
רשות ההגירות, יש להם קולר גדול 
ינברו במגירות 
וישחיתו את הכול 
ארמנד הקטן קשר חוטים מעץ לעץ 
מנדיה הכייסת הפיילה 
העלים נשרו על הלילה 
הבא נעמיק אל לב היער 
אל לב היער ונשחט את האווזים 
מהגרים, לא תמיד נועזים 
השכן הגוי שמוכר תמונות 
מביט בנו וצוחק 
הוא בטח ילחש לשלטונות 
וקולר על צוואר יתהדק 
נגני כינורות יין שערות 
קשורות בעצם דג 
אקורדיון, באיאן, קלרינט 
טובה, סוסאפון וקורנט 
צ'כיה, ארמנד ,מנדיה רוקדים 
מבטים טבק מרוצי סוסים 
חיזורים בין זקנים לצעירות... 
זרי פרחים ימין בשמאל צרורי עורות 
בשמיים מגיח לו קולר 
ברשות ההגירות 
המרק מאוד קר...
