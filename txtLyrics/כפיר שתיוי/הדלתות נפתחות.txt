הדלתות נפתחות כשהחלון פתוח 
וצהריים מתבגר אל הערב 
על הצלחות מלפפון מלוח 
וקמט מצטער על העצב 
שומו שמיים מבט של לשון רכה 
ועיניה על הקרח למדו החלקה 
מורה שעיר ומורה מבוגרת 
על ונוס נשרו הפרחים 
ילד יעיר אימא מבוגרת 
מקריאה סיפורים קולחים 
ערב ערביים נוגט על לשון רכה 
וידיה על אוזני אפרכסת טרקה 
שירים נשיר בחנוכה לרוב 
סוכר על פני ילדים 
את אבא נעיר והוא יעלה באוב 
סיפורים משכבר הימים 
ערב ערביים ליקר על לשון רכה 
ורגליה על בטני הכחולה דרכה 
קמט קמטים על מפות שולחן 
עכשיו מהר ננקה 
הנה שבים פועלים לאורחן 
ואחד אוחז מעקה 
לעבוד זה קשה אחת מזייפת מוסר 
וכעת נבשל לחמשת אורחינו בשר 
כמו משמיים גדל וויסקי ושפם 
ושערות באוזניים... 
בקרים ליליים פעמיים רקוד בין בני העם 
ישר ישר בעיניים 
לעולם אל תביט על הכול חוץ מעיניה 
לעולם אל תשיט ספינות שלא באגמיה
