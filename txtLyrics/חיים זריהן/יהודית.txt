יהודית, החיים אותך הכניעו
כי עד נשמתך מים הגיעו
ודברי-ניחומים כבר לא השפיעו,
נשבר לבך ולא ידעו.
שמת נפשך בכפך, השארת אותנו
בודדים בחיים עם דמעותינו,
שואלים ותוהים לאן הגענו?
מה קרה, לא יודע -
עזבת אותנו פתאום ברגע.
יהודית, כל חיי אבל עלייך,
לבבי עוד זועק קורא אלייך.
יתומים, יהודית, שני ילדייך,
בודד הוא אישך הזוכר פנייך
כמו שהיית אתו במיטב-ימייך.
מה קרה, לא יודע,
עזבת אותנו פתאום ברגע.
האורות שכבים ביום ישחירו,
יידלקו מחדש ושוב יאירו
אך פנייך, יהודית, לא עוד יזהירו
רק בלב-אוהבייך חותם ישאירו.
זכרונות כואבים דמעות יעתירו
לימים עצובים שהאפירו
והרחק מאיתנו, הרחק הפקירו.
מה קרה לך, לא יודע,
עזבת אותנו פתאום ברגע.
יהודית, כל חיי...
