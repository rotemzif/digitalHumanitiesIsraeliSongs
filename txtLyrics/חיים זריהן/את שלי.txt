נערה יקרה, לי הגידי מה קרה.
למה זה את לבד, הן חינך עוד לא אבד
מה קורה לך בלבבך ואייהו אהובך?
תני ידך בידי כי אולי את מזלי.
אם תהיי רק שלי גם אני שלך אהיה
אם תחיי לצדי, לצדך תמיד אחיה.
אם תגידי כן או לא, מחכה אני לך פה
רק אותך אני רוצה, שיהיה מה שיהיה.
בלילות, בימים, בך הוגה כל השנים.
שום-דבר לא עוזר, הדברים לא משתנים.
את הולכת פה ושם, לא מוצאת לך שום אדם,
רק אני לך מחכה, מחכה לך לעולם.
אם תהיי...
התפקחי, נערה, את עדיין צעירה
וחבל על כל יום שעובר לך בחלום.
למה סתם לך אמתין, אחכה עד שאזקין
ואני עוד צעיר ומוכר בכל העיר.
אם תהיי...
