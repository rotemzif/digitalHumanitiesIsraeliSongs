יש עננה מעבר לגגות, 
ומעליה יונים חגות. 
עז לבנה בועטת בגדר, 
אתה הלכת אל מקום אחר. 
ובליבי מחנק שאין לו שם, 
אבל אתה אינך אשם, 
אז לך לך לדרכך 
וצא לך מעמק הבכא. 
את נוצתי בדיו אני טובלת, 
אני שואלת עד מתי, 
וקצת קשה, לפענח 
את השורות בדמעותיי. 
כתוב בבקשה דברים שמחים, 
לא נעים לשמוע שבוכים, 
ושלח אליי בתוך מעטפה, 
אולי ענן ירוק אולי שקית עפר. 
הנה הרחוב כולו נבלע בחושך, 
אני שואלת מה שלומך, 
עודני כאן בעמק הבכא, 
שלך. 
יש עננה מעבר לגגות...
