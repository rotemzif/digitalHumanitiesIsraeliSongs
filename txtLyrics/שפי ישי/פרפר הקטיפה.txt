את תחלצי מגפיים 
שחורים שרמסו כה רבים 
לפני 
וחשך יבוא 
כשתחליק גלימתך והעור 
הלבן יסנור את עיני. 
את תפרמי את פרפר 
הקטיפה על כתפיך 
יגלוש שערך השחור 
וקול נשימה, 
וגופך הרוקד 
והקצב 
הזה שלנצח יחזור. 
שודדי ים קשוחים נטרפו במימיך 
חיילים אמיצים 
שנפלו בשטחך 
וכל הגברים שלטפו את רגליך 
ואף לא אחד שנגע בלבך. 
קשרת אוהבים 
כמו פנינים, 
בשרשרת 
שלא מורידים מצואר. 
את היית הזרה 
הכי מוכרת 
לרגע כואב 
שעבר. 
אבירים 
מבא השמש ועד חשיכה 
נשבעתי 
אני אעשה במלאכה. 
הפטיש בידי יכה עד זב דם 
ואבנה לך ארמון 
בחולות של הים. 
ביום אעבוד בלילות 
לא אשן. 
ושמלה לבנה של כלולות 
מפשתן. אקנה לך נשבעתי 
מעומק הלב. 
ויעיד גם סוסי כי הזמן מתקרב. 
אני את לבך אמלא 
אהבה. 
אלחש באזניך דברי תאווה. 
אחכה בשבילך גם אלף לילות 
לנשק את גופך 
היפה בכלות. 
אשמור בגופי על כבודך יקירה 
וציד אביא למלא הקדירה. 
ילד אביא לך 
אביר אמיתי שיגן 
על אמו אחרי יום מותי.
