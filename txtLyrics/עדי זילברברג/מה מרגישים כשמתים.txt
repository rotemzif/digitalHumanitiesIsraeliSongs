מה מרגישים כשמתים 
בקרוב נדע 
ייפול עלינו טיל או שפשוט 
השמש תתפוצץ 
מה מרגישים כשמתים 
בקרוב נדע 
אולי אסטרואיד או פיגוע 
או סתם משוגע 
מחכים לתחושה כל החיים 
תוהים אם זה יהיה נעים 
מחונכים להאמין לקוות 
שיהיה שריד למחשבות 
מחפשים גלים נסתרים 
רוויים זרעים ממאירים 
מה מרגישים כשמתים... 
רצים ורודפים 
דוחקים ודוחפים 
עם קיבעון שממהר 
וקיפאון שמסתדר 
בשאיפה לאושר אמיתי 
מטפחים לוחם איכותי 
מה מרגישים כשמתים... 
לו הייתי יכול הייתי מנהיג 
לו הייתי מנהיג לא הייתי יכול 
להיות אני 
לא שזה טוב יותר 
ולפעמים יש הרגשה של חסר 
מה מרגישים כשמתים...
