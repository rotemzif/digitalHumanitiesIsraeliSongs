היא בליבי עכשיו, בתוך ליבי,
כמו הרבה שבילים
כמו הרבה צללים
כמו עשן.
היא רק שלי עכשיו, היא בתוכי,
כנוף הרבה עלים
כמי נהר כחולים,
עכשיו היא כאן.
אהבתיה
אני יודע זאת פתאום,
אהבתיה
פתאום עכשיו, פתאום היום.
כן היא שלי עכשיו
כמו השיר,
עולה היא מתוכי,
עולה בכל כוחי,
כמו השיר.
אני קורא בקול, בני אדם
ומרחבי אי שם
וכל רוחות הים והגלים.
שמעו גגות העיר, שמעו כבישים, בתים ואנשים 
דממות ורעשים שמעו קולי
אהבתיה...
ואת אייך בכלל
אייך, אייך?
איני קורא בשמך
אני רק מצפה לתשובתך
אם תשמעי אותי ואת שירי, המתפרץ כים 
צועק אל העולם, אם תשמעי...
השמיעי קול ילדה השמיעי קול דברי ספרי הכל
אמרי הוא כסיל גדול הוא לא ידע
אהבתיה...
השמיעי קול ילדה השמיעי קול דברי ספרי הכל
אמרי הוא כסיל גדול הוא לא ידע...
