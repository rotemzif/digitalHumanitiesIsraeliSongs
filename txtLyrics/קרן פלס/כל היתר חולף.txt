אז לא אמרנו:
כשתגדל בהתחלה תזחל ואז תרוץ 
אחר כך תרחף 
בכל פעם שבונים מגדל חדש מעל העיר שלנו 
קיר אחר מתקלף 
בכל שריפה יש עשן 
וכל עשן מתנדף 
רק האהבה היא מישען 
כל היתר חולף 
באיזו שנה שיני בינה עוד יצמחו לך 
אבל רק תבין פחות את העולם 
ותהיה לך פינה במדינה קטנה 
עם לב גדול ופחד וים 
שקט אבל מסוכן 
תנסה לא להיסחף 
רק האהבה היא מישען 
כל היתר חולף 
אז לא אמרנו: 
כשתגדל תשאל אחר כך תגלה 
שקרים סופם להחשף 
והעולם הוא כמו גלגל, כל פעם כשאחד עולה 
מישהו אחר מתכופף 
הרוב תלויי רק במזל, הזמן נוסע 
אבל לא כולם יוכלו להיצטרף 
יש הזורע בזמן 
ויש מי שקוטף 
רק האהבה היא מישען 
כל היתר חולף 
אז לא אמרנו: 
כשתגדל בהתחלה תזחל ואז תרוץ 
אחר כך תצטרף 
לאנשים הירוקים עם החוקים והסמלים 
שמכבידים על הכתף 
איך מכבים אש בזמן שמישהו אחר שורף 
רק האהבה היא מישען
כל היתר חולף
