נדבר על זה בקיץ, 
כשהכל יתבהר מחדש 
והשמש על המים 
תצייר לנו כתר של דבש 
כל מה שיבש ינשור 
ואתה תטאטא כעסיך 
שבחורף רעמו וגרמו לי לסגור 
תריסיי מפניך 
הכל יהיה שוב עגול, 
הים ישטוף מהחול 
את צעדיי משכבר 
עקבות עבר מפואר 
ויום חדש יצמח 
איך שהשמש תזרח 
בתוך המיטה שלנו 
שדה חרציות יפרח לנו 
נדבר על זה בקיץ 
לא צריך להחיש את הזמן 
אני אמתין לך בבית 
כשתשוב לא חשוב מהיכן תשוב 
הלב יהיה מוכן אליך 
והעובש ינשור מהקיר 
כי אין לי חופש בלעדייך 
אין לי אור, אין טוב, 
אין לי חוף, אין לי שיר 
הכל יהיה שוב עגול... 
ויום חדש יצמח 
איך שהשמש תזרח 
בתוך המיטה שלנו 
שדה חרציות יפרח 
שדה חרציות יפתח 
מתוק וצהוב רק לנו.
