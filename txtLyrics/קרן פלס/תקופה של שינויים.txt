אור של זיכרונות בא והעיר מהשינה
שמשהו בכל זאת השתנה
העיר בשיפוצים את הרחוב מפוצצים כדי לשאוב
ולהחזיר בחזרה
ולך יש חלומות לפתוח מסעדה קטנה
כמו בתל אביב הישנה
לשבת עם סופרים ואנשים עוברים
ולהחליף מילים על מה יהיה
ואיך קרה
כי זאת תקופה של שינויים
צריך לקחת החלטות
אתה תדע כבר מה נכון אם רק תיתן לזמן
והלוואי ירד קצת שלג ולמרות כל השרב
יהיה לבן ויכסה את כל מה
שמובן לי מאליו
ואני מבטיחה לא לבקש הרבה יותר
שכל מה שהיה ויגמר
ילך ויתרוקן
ולא להישען על מה שלא היה לך אף פעם לתת לי
ואת ליבי אפשיר בחרטה
הרי כל רעש רק עושה אותי שקטה
כל רוח מפזרת רק עוזרת לשחרר את
מה שלא היה צריך להישאר
כי זאת תקופה של שינויים
צריך לקחת החלטות
אתה תדע כבר מה נכון אם רק תיתן לזמן
והלוואי ירד קצת שלג ולמרות כל השרב
יהיה לבן יהיה לבן
עכשיו סגרו את הרחוב
יש שיפוצים בתיאטרון
הולכים ברגל וחושבים על מה עשינו לא נכון
מתוך עצמה היד גולשת
מבקשת את הגב
איך שום דבר כבר לא בוער
כשהחיוך שלך נרטב
