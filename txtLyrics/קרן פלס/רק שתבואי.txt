אלמד לחשוב דרכך
מה רע ומה עושה לך טוב
רק שתבואי
ואעזוב אם תבקשי לך רגע לחשוב
לבד בלעדי
מאחורי ימים רבים של טעויות
גם את אולי תהיי קצת כזאת
ואת עיניי בעינייך אראה
מין ירוק מהרהר 
כמו שלי רק יותר
אשמור פינה גדולה בלב
למישהי קטנה
רק שתבואי
עם הזמנה לנוח בה 
כשאת תרגישי מוכנה לבוא אלי
מאחורי ילדות מוצפת צפיות
גם לך אולי תהיה מין אמא כזאת
שתאמר לך אסור לוותר
כולם חשובים
אבל את קצת יותר
אלמד לחשוב דרכך
מה רע ומה עושה לך טוב
רק שתבואי
