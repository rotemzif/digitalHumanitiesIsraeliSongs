בין הזריחה לסוף היום
שנינו כמעט על סף תהום
קמט נוסף על החלום 
שלנו
יש מלחמה מחוץ לעיר
מי ישלם את המחיר
שתקתי כדי לא להסגיר 
אותנו.
כשהימים לא חמים ולא קרים
יושבים, מדברים על ההרים
אבל מסתתרים בחדרים.
מקלט זמני מפחד דמיוני
אני אבנה חומות של אבנים
אני אזהיר את השכנים.
זמנים משוגעים.
אל החלון פרצו רוחות
משוחררות וחשוכות
ולי טוב מתחת לשמיכות
בינתיים.
עד שתשבע, עד שתתייאש 
מהקרבות ומהאש
שתקתי כדי לא לבקש, 
ידיים.
כשהימים לא חמים ולא קרים
יושבים, מדברים על ההרים
אבל מסתתרים בחדרים.
מקלט זמני מפחד דמיוני
אני אבנה חומות של אבנים
אני אזהיר את השכנים.
זמנים משוגעים.
