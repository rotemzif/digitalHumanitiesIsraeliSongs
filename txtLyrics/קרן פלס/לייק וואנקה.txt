מי ימלא את הרצפה שלי בנעליים רטובות 
מי ילכלך לי את החלומות בנהמות שינה קצובות 
מי יחכה לי ברחובות 
עד שאשוב אליו ובידיו געגועים אליי 
מי יאהב אותי למרות כל הדקירות בלב 
בגלל כל הדקירות 
ומי יבקש אלי גם כשקשה 
אולי תביני שמותר לנו לטעות 
למי יש עיניים עצובות 
אושר נכון 
מי ישטוף את הכלים שלי בסבון 
יקנה לי אבוקדו ,יחמם לי את הדם 
יחייך אלי לפני שהוא נרדם 
כשאתה נעלם אין עולם אין מילים 
גם הים הוא רק ים סתם גלים על גלים 
אז אל תשכח שהבטחת, כשתגדל 
ניסע שוב לשחק בלייק וואנקה 
מי יפצע אותי באהבה , ייתן את התשובה הלא פשוטה 
ומי יטגן את הבצל צהוב שרוף חצי שקוף 
בדיוק כמו שאתה 
מי עוד עושה אותי שקטה 
היית רעש מושלם 
היינו רעש מושלם 
אין בכלל חרטות או דמעות 
זה פשוט זה פשוט 
כי שווה לי לטעות אם אתה הטעות 
רק אל תשכח שהבטחת כשתגדל 
ניסע שוב לשחק בלייק וואנקה 
רק שנינו וערסל.
