בנחלת בנימין בקומה ראשונה 
כבר שינו את השם על הקיר 
איך יצאת בזול, כמו בסוף העונה 
גם אני מורידה במחיר 
ובלילה פרצו גנבים 
הם קפצו מהגג לחלון שמעל המקלחת 
מה כבר נשאר לקחת 
אז רקדנו מילים של זמר שכבר מת 
החיים מתחילים אחרינו 
אם השקר מתוק מה שווה האמת 
היא תמיד רק הפרידה בינינו 
כבר הכנתי בראש את הכל מסודר 
בשורות מתוחות של מילים 
שרציתי לומר לך, תגיד לי איך לא מר לך. 
מתוק וקר על הלשון 
עם ג'וני מיטשל בסלון. 
כל הלילה נשבר לי הלב 
מה נשאר לי ממך 
ריחות של יין וסבון 
רק כמה זוגות גרביים בארון 
וכל העיר שבילים 
לחזור אלייך. 
מחייך וצעיר בן עשרים וחמש
בא לקחת אותי לטיול 
לא השאיר צלקות כבר קשה לנחש 
אם זה הוא או אחר שם ממול 
החיים רק יודעים להוסיף אבל לא לשנות 
מכל מה שעבר יש אחד שתמיד נשאר. 
מתוק וקר על הלשון...
ובלילה פרצו גנבים 
הם קפצו מהגג לחלון שמעל המקלחת 
מה כבר נשאר לקחת.
