כל הילדים מכורבלים בתוך שמיכות גדולות
חולמים חלומות קטנים בתוך פיג'מה.
רק אביתר המכוער רץ אל הכביש הכי מהר שרק אפשר
ולא יודע למה.
גשם על אביתר, לילדים מכוערים לא קר
אם הוא יפסיק לרוץ הוא ייפול 
וזהו.
ולפעמים הוא שר שירים רעים, לבד בחדר
יש כאלה שאומרים "הילד לא בסדר"
לאימא בעיניים הציפיות זורמות כמו מים
אז הוא כותב לה פתק
"אביתר שלך כבר בן שמונים, והנה סוף הדרך"
כל הילדים משחקים במחבואים
ומיכאלה ודוד נותנים ידיים
רק אביתר המכוער בדשא שמחוץ לגן
מביט אל השמיים.
שמש על אביתר והדמעות מלכלכות את הצוואר
אם הוא יפסיק להביט אלוהים ילעג לו.
ולפעמים רואה סרטים כחולים, לבד בחדר
יש כאלה שאומרים "הילד לא בסדר"
לאימא בעיניים הציפיות זורמות כמו מים
אז הוא כותב לה פתק
"אביתר שלך כבר בן שמונים, והנה סוף הדרך..סוף הדרך"
עצב באביתר 
אבל אומרים שילדים מכוערים לא מרגישים דבר.
לה לה לה לה...
לאימא בעיניים הציפיות זורמות כמו מים
אז הוא כותב לה פתק
"אביתר שלך כבר בן שמונים, והנה סוף הדרך"
אביתר...
