שיח ורדים ועצי תאנה
הם גבול לדירה השכנה,
יום אחר יום בלוקטי שושנים
אחלום לי על בת השכנים,
שפתיה שושן לחיה תאנה 
וכעין אגוז שחומה היא עיינה.
את כל גינתי בלי שום חרטה,
אתן בגיל תמורת מבטה.
את כל גינתי בלי שום חרטה,
אתן בגיל תמורת מבטה.
בוקר אחד בלוקטי שושנים
נפגשנו פנים אל פנים,
רגע ארך ובלב כה הולם
בהיתי ממש כחולם,
אחר היא שלחה חיוך ביישני
חלפה הלכה עזבה את גני.
את כל גינתי יופייה והודה
אתן בגיל תמורת, כף ידה.
את כל גינתי יופייה והודה
אתן בגיל תמורת, כף ידה.
ערב אחד עם שקיעה רחוקה
שמעתי בגן את צחוקה,
הולם ליבי המכה בחמדה
החריש את קולות צעדה,
חיכיתי דקה, ציפיתי שעה
אך עם שכני לפתע יצאה.
אשרוף גינתי, בעצם ידי,
תמלא עיינם עשן כעיני.
אשרוף גינתי, בעצם ידי,
תמלא עיינם עשן כעיני.
