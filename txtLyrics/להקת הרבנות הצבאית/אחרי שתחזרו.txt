אחרי שתחזרו נפתח לכם שולחן 
אוכל מכל טוב ויין קר לבן 
אחרי שתחזרו נפרוש את הדגלים 
נמחה את הדמעה נחבוש את הפצעים 
אחרי שתחזרו נשוב פתאום לנשום 
נשכח את הסיוט נוכל כמו אז לחלום 
אחרי שתחזרו יזרח לכם האור 
תבטיחו רק דבר תבטיחו רק לחזור 
אחרי שתחזרו נפתח את כל הלב 
נזנח את הריבים ומה שעוד כואב 
אחרי שתחזרו נוכל להרגע 
לתת לכם חיבוק לומר לכם תודה 
אחרי שתחזרו נשבור את הדממה 
נחליף בקול הצחוק את קול המלחמה 
אחרי שתחזרו נצעק בין עננים 
הנה הם חוזרים הנה הבנים
