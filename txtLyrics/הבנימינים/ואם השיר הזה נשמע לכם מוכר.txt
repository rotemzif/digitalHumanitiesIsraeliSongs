ואם השיר הזה נשמע לכם מוכר,
זה רק מפני שעוד אותו חלום נשאר.
מעט שכוח, פחות בטוח -
אולי,
אבל השיר הזה נשאר ונזכר,
עוד נשאר ונזכר.
ואם השיר הזה נשמע לכם תמים,
זה רק מפני שהוא שואף עוד לקסמים.
מעט כמו ילד, פחות מתכלת -
אולי,
אבל השיר הזה מתאים לפעמים,
עוד מתאים, לפעמים.
אל האור ואל החופש בתקווה מעפיל,
שיר בן אלף, שמאלף מתחיל ומתחיל.
ואם השיר הזה נשמע לכם עיקש,
זה רק מפני שהוא לעד לא מתייאש.
מעט יגע, פחות נוגע -
אולי,
אבל השיר הזה רוגש ומבקש,
עוד רוגש ומבקש.
אל האור ואל החופש בתקווה מעפיל,
שיר בן אלף, שמאלף מתחיל ומתחיל.
ואם השיר הזה נשמע לכם כואב,
זה רק מפני שהוא יוצא מתוך הלב.
מעט מקריח, פחות מבטיח -
אולי,
אבל השיר הזה אוהב, לא עוזב,
עוד אוהב, לא עוזב.
