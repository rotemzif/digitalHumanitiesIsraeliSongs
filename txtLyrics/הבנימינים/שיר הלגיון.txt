ברעום עוד הקול של הגז באוזנינו
ודור קם זנח אידאל וחלום -
הרעימה קריאתו של זאב בלבנו
וקמנו אנחנו לבנות וללחום.
עוד טל נעורים את פנינו הגיה
את דגל בית"ר הניפנו לעד -
נחשול השנאה כי פנינו הפתיע
הגבהנו דגלנו בלי חת.
לא תמול, לא שלשום, המנהיג, חיליך
היינו בקרב - לוחמים ותיקים.
בסבל, בסער הלכנו אחריך,
אחריך נבואה בנתיב המנצחים.
נרימה היד באלה מול שמים,
היד המשרגת של בן הלגיון -
אנחנו יורשי לגיונות ירושלים,
דמנו, חיינו קדושים לציון!
