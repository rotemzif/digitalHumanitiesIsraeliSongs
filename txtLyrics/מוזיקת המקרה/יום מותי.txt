יום מותי, היכן הוא מחכה לי?
היכן ילכוד אותי מותי ברשתו האדירה?
יום מותי, מתי הוא מצפה לי?
מתי יפגוש אותי מותי באדרתו האפורה?
הזמן ידיד אמת, אותנו הוא יזקין.
גבנו, שהיה זקוף, יפול ואז נבין,
שהכל זמני.
יום מותי, מתי הוא מצפה לי?
מתי יישק לי על מצחי בקטיפתו הנעימה?
יום מותי, היכן הוא מחכה לי?
אולי מתוך דממה דקה, אולי במלחמה?
הזמן ידיד אמת...
יום מותי, עכשיו זה כבר קרה לי.
היה זה יום כל כך רגיל ושגרתי, אני זוכר.
יום מותי, שלווה סנטימנטלית.
אומרים שמלמעלה העולם נראה אחר.
הזמן ידיד אמת, אותנו הוא הזקין.
גבי שלי כפוף, אבל סרבתי להבין,
שהכל זמני.
