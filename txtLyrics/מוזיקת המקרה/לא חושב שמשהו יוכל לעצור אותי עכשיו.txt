לא חושב שמשהו יוכל לעצור אותי עכשיו
חתולים ברחוב יסתכלו המומים
אנשים יחליפו מבטים
כשארוץ מהר יותר מתנועת הכוכבים
שחוצים את שמי הלילה בדממה
לא חושב שמשהו יוכל לעצור אותי עכשיו
ציפורים אדירות יעמדו ממעופן
אילנות ירכינו את גופם
כשארוץ מהר יותר מתנועת הלוויינים
שחוצים את שמי הלילה בדממה
רץ בכדי לרוץ, עף בכדי לעוף
לא מתוך מחנק, לא מתוך טירוף
לא בכדי לכבוש פסגה, לא בכדי למות
לא מתהומות הנפש, לא מתוך גאות
רק מתוך ששתי רגלי נושאות אותי לשם...
...ולא חושב שמשהו יוכל לעצור אותי עכשיו
