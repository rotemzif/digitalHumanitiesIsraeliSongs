אי שם בקצה העיר
חוויה של נועם יום בהיר
גשם חלף הלך
שמש נוגעת רך - חמימה, חביבה ולבבית.
ערק ופיצוחים
חיוכים, שמועות וויכוחים
עין דולקת אש
גבר לא מתייאש - מחכה שתשוב אהובתו
מרצונה החופשי תשוב, תאהב אותו.
אור מאיר פנים
ומוארים גם חדרי הלב
אור באישונים
גיצי הרשף של אוהב
אור נקי אור תכלת ממשי
אור יום חורף שמשי.
אי שם בקצה העיר
שיבתו באפלולית תזהיר
גבר עוטה הילה
גבר שומר מילה - מרצונה החופשי תאהב אותו
בזמנה החופשי תשוב אהובתו.
אור מאיר פנים...
אור בהיר וצח
ברור שזה הוא מצב נפשי
אור סיום מוצלח
תשוב אליו ברצון חופשי -
לאור יום חורף ממשי
