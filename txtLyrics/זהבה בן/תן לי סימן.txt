יום אחד אתה מופיע בין ערביים
כשבחוץ אפור וקר
עם חיוך גדול מכאן עד השמיים
ועיניך לי אומרות, אני נשאר
ואחר כך השתיקה אותך אופפת
ואני שותקת גם
ואנחנו בתמונה שמתרחקת
נעלמת לאי שם.
תן לי סימן תן לי לדעת
אם כדאי איתך
ללכת עד הסוף.
תן לי סימן, אני נקרעת
את עצמי אני פוחדת כבר לחשוף.
לפעמים אני יושבת וחושבת
ושואלת את עצמי
מה קורה לי שאני מולך ניצבת
אם אומנם אתה סיבה לקיומי
אני רואה את העצב בעינייך
זה לא קל גם בשבילך
אכזבות רבות יש גם מאחורייך
גם אתה רוצה למצוא מעט שמחה.
תן לי סימן תן לי לדעת...
