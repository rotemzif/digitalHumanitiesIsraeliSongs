הדייגים ירדו לים ואהובי הלך איתם
הפליג אל הים הגדול
אני מחכה לו על החול
אי שם באופק סירתו 
לבי הולם רוצה אותו
רוח, נושקת על פני את תמונתו בידי
זועקת לים ולגליו, היכן הוא אהובי עכשיו?
מעל עפים להם שחפים בשורות רעות הם לי מביאים
הדייגים חזרו מהים ואהובי לא שב איתם
הים טרף את סירתו ולבבי שקע איתו
לקח אותו הים אליו, לא עוד אשוב לראות פניו
תם ונחתם שם גורלו אל מול עיני עולה דמותו
זועקת לים ולגליו, היכן הוא אהובי עכשיו?
מעל עפים להם שחפים בשורות רעות הם לי מביאים
