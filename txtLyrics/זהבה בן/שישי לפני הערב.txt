ושוב שישי לפני הערב
בחלון, ממתינה
היא מתייפה ממש בשקט
אחרי הכל, היא לא ילדה קטנה.
והעלים נושרים בגשם
טוב, בשבילם העולם עוד בתנועה
בגעגוע מתרפקת 
על האחד שלא ידעה.
ובחלון אולי יופיע ילד,
אולי אהוב, שיביא לה מתנה
והוא יהיה כל עולמה לפני הערב,
כל מה שהוא היה בחלומה.
ובחלון אולי יופיע ילד
אולי אהוב, על סף דלתה
והוא יגיד: "שבת שלום", לפני הערב
לפני החושך, לפני סוף השנה.
ושוב שישי לפני הערב
עייפות בנשמה
אחרי קידוש נרות שבת, היא האמינה
שהוא מקשיב, שומע את קולה
והפרחים פורחים אחרי הגשם
טוב, בשבילם העולם עוד בתנועה
לאט לאט היא מתפרקת
קוראת לו: 'בוא', והוא לא בא.
ובחלון אולי יופיע ילד...
