אני צוללת אני חושבת
חושבת פוחדת
משהו חמור קרה מנה יותר מידי גדושה
מילותיי קוראות לך,  דניאל
איפה אני ואיפה איני
ואיפה אתה, הו, נתנאל
אני צוללת אני חושבת
גוססת שובקת
אני נפרדת ממך יורם
וגם ממך שמואל
משה לימד שהכול חוק 
ישו לימד שהכול אהבה
איינשטיין לימד שהכול יחסי 
הקשב הראל
קחני אל החוק האהבה
עשני לזכור שהכול יחסי
הכול יחסים 
אני נוהמת  אני דוהרת במנהרת הזמן
אני מחפשת אביר על סוס לבן 
בצחוק וכאב קורסות המחיצות
את כולנו הכתירו כנסיכות 
כולנו חולמות, כולנו רוצות
אני צוללת בסולם הספירות
אני יורדת
אני מתחברת  ליונתן, עמי-חי  ורונאל 
פרויד לימד שהכול מין
מרקס לימד שהכול כסף
איינשטיין לימד שהכול יחסי
כל אחת רואה את כוס הקפה 
של עצמה 
בעוד הסביבה היא אישור להווייתה
האם אני אישור לספירת מניין
של הלווית הסביבה?
שמע מיכאל 
קחני אל המין והכסף 
עשני לזכור
שהכול יחסי 
הכול יחסים 
שמע גבריאל
קחני אל השיר והקסם
עשה לי טבעת 
לזכור
נדרי 
אירוסין 
נדרי אירוסין 
שמע רפאל
קחני אל הזכות והחסד
בינתיים
עשני לחוש
שכולם אמינים
כי כולם שקרנים 
שמע ישראל
קחני אל
