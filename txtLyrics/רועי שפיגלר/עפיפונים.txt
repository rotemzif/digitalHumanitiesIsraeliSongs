בוא נטפס על ערימת גרגירי הכותנה 
ניתן לגוף ליפול אליה 
כמו לתוך ענן 
נפשיט שלושה שיחים של פטל
 עד שתכאב לנו הבטן 
אף פעם לא נדע מתי להפסיק 
בוא נטפס אל הגבעה בדרך העפר
 תראה, הגשר הלבן על יד המעין 
ספר לי בינתיים איך הראשנים במים 
בסוף יהיו לצפרדעים 
בוא ונעיף עפיפונים ברוח החמה 
ואז נרוץ בתחתונים במי הממטרה 
נתגלגל בדשא עד שהערב ירד 
וכל הלילה לא נפסיק להתגרד 
בוא ונשיט ספינות נייר בוואדי הזורם 
תקשיב, הרוח מנגן נוקטורנו של שופן 
וכשנחזור הביתה, נעשה אמבטיה 
ניתן לחום לחדור עמוק 
אל העצמות
נצעד לעבר הכאב על קצות האצבעות
לאט העצב מתגלה לעינינו היתומות
 נרים ראשינו לשמים
 ומבעד לדמעות 
כוכב ייפול אל תוך ידינו הקטנות 
בוא ונעיף עפיפונים....
