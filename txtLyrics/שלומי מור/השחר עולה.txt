השחר עולה ובוקר חדש מתחיל
שברי חלומות על הכרית ורוח על התריסים
המון רצונות באים ממעמקים
עולים עולים ומתדפקים על שערי ביתי
השחר עולה בוקר חדש נפתח
קומקום שורק תפילה זכה מעומק המטבח
וכל התשובות שוכנות על הענפים
ממעבה זיכרונותיי אני כותב שירים
מסתכל קדימה זהו רגע חדש שמיים בצבעי ארגמן
יום על כל פלאיו כמעיין נובע
ממקורות הזמן
פתרונות כתובים על המראה בסלון הילד שנרדם מתגלה
אור שהתכסה בפיתולי הלילה
חוזר ומתמלא
אז אני עף עכשיו, פתאום נוחת בזמן אחר
ומה שנעלם בי שב ומתעורר
לא בורח לא נרדם או מאוהב לא
מצאתי מקום להיות בו אז מה עכשיו-עכשיו
שלווה, עכשיו שלווה טובה
עולם מלא באשליות לכל דבר נמצא תשובה
וגם הרוח, הרוח היא טובה אלי
זה לא הרבה אבל ממש-ממש כדאי
השחר עולה ובוקר חדש מתחיל
