מריר על הבוקר 
גם שנהיה מאוחר 
ארשת של פוקר 
גיבור מנייר 
יכולתי לראות איך הסדק נפער 
יכולתי להיות עכשיו מאוחר 
מגיע עוד בוקר 
של לילה לבן 
חסר לך ג'וקר 
חסר לך זמן 
יכולתי לגעת יכולתי לחוש 
יכולתי לדעת כוחו של ייאוש 
הזמן אוזל נוזל 
כמו מים ביד 
אני עמוק צולל 
ולא רואה יד 
וזה יהיה ממש מתוק 
אם שוב אוכל לצחוק 
כמו פעם 
טירוף על הבוקר 
צופן סכנות 
עולה לי ביוקר 
להשתנות 
יכולתי לומר שטעיתי שאשתפר 
למרות שניסיתי זה רק התגבר 
שביר על הבוקר 
הרוס מכל שטות 
בדרך לאושר 
חלה טעות 
יכולתי לקחת יכולתי לתת 
כשאת פורחת אני מתמעט 
מריר על הבוקר 
גם כשנהיה מאוחר 
ארשת של פוקר 
סיפור שנגמר
