תהא השעה הזאת שעת רחמים ועת רצון מלפניך
תהא השעה הזאת לך אלוהים, וכאבי פרושים הם לפנייך
אנא אלי, שמע קולי,
אני לוחשת תפילותיי ומחכה ליום חדש
מתוך דמעותיי, אני שואלת עד מתי
לא אשן ולא אשקוט עד שיבוא אלי
אדון עולם, אדון כל הנשמות,
שמור על גלעד, שמור על ילדנו
בשם כל האמהות ובשם כל האבות
שלח נא אותו אלינו
ופרוש חסדך עליו, עד שישוב בחזרה אל ביתינו.
תהא השעה הזאת, שעת רחמים ועת רצון מלפניך
תהא השעה הזאת, כשופר ביום כיפורים, זועק את שמך
אנא אלי, שמע קולי ותפילתם של ישראל בניך
גברו בי געגועים, לך ימיי ולילותיי
עד שתשוב, בכל שעה, אקרא אליך.
