חוס אלוהי ממעונך
על חבצלת שרונך
יעבור עלי רצונך
כאשר עבר חרונך
שגבני מזדוני
כי לך ליבי ועיני
הלעולמים עווני
יעמוד בינך וביני
דוד מחה אויב מעקש
כי לנגדי הוא למוקש
ועדי מתי אבקש
אותך עימי ואינך
קרוב מקרובים
גם סביבך שבבים
דר בכנפי הכרובים
הפרושים על ארונך
ידך תנחה פזורים
בעבור חסד נעורים
העבדתני לזרים
ואני כנת ימינך
גדעה קרן מעיני
בעבור שימך אדוני
גואלי לגאול המוני
רוב והשקף ממעונך
