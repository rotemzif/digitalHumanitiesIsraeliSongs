משהו חדש בלחישת הרוח
בלהג האנשים החולפים על פניי
כקריאת הציפורים אל האוויר הפתוח
כהמיית הגלים הבוכים אל הים
זה מגיע משם
ונמוג עם הזמן
הגעתי עד כאן
עכשיו הכול בסדר
קראת לי לצאת למסע לא ידוע
קראת לי לנדוד אל מעבר לזמן
נאהבתי באמת על ידי איש פצוע
במילותיי פיסלתי דמותך כאמן
זה מגיע משם...
מנסה לצייר סוף לא קבוע
לא לתת לחסר להתמלא לעולם
לפתור חלומות בתוך חיבור רגוע
באף מקום ובאין זמן
זה מגיע מכאן
מתחזק עם הזמן
הגעתי עד כאן
עכשיו הכול בסדר
