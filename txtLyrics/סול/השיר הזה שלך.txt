ימים הקריבו עצמם לדעת
מי שהולך אינו חוזר
הזמן והכאב ירדו עליי כגשם
מתכנסים אליי כעת
ביקשת אלוהים אחד לדעת
לצעוק עליו את כל האמת
עכשיו שנסגרו שבילי הדרך
כבר לא שומעת אותך צודק
אתה שומע,
הנשמות מדברות עכשיו
האם אתה שומע?
מעבר לענן מאחורי האנשים
האם אתה ישן עכשיו?
מתחת לחול או מעל לכחול
אני בעצם כבר רק מתגעגעת
מקלפת תמונות שלך מתוך הלב
לא מגנה עליי מטיפות של גשם
את הטוב שלי בקשת אנסה
גם הלילה בטרם ארדם לי
אבקש שתבוא אליי בחלום
אתה הרי יודע כמה זה עוזר לי
לדבר אתך בכל יום
אתה שומע...
ימים הקריבו עצמם לדעת
מי שהולך אינו חוזר
