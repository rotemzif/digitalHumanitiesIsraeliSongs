כבר עברה פה היונה
ומיד חלפה.
כבר עברה פה היונה -
נשברה כנפה.
אחריה בא הנץ -
גא ורם ליבו.
אחריה בא הנץ -
לא רצינו בו.
אך כשיבוא חמור לבן
נדע כי בא היום.
אך כשיבוא חמור לבן -
אז נשיר שלום.
כבר פרחו פרחי הבר
בקצוי עולם,
כבר פרחו פרחי הבר -
איפה הם כולם?
צפורים חלפו מעל
ונשאו בשורה.
צפורים חלפו מעל
ועפו חזרה.
אך כשיבוא ...
גם הנץ גם היונה
כבר זמנם עבר.
גם הנץ גם היונה
לא נתנו דבר.
הפרחים, הצפורים
לא השאירו כלום -
ומאלף השירים
רק נותר זמזום.
אך כשיבוא ...
