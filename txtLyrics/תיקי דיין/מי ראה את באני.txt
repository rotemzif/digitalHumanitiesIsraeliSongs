כלבה קטנטנה ומאוד מבולבלת
הלכת לטייל בלי רשות
כלבה אפורה ומאוד מתולתלת
פתאום נהגה בטיפשות
כלבה נחמדה שעוד לא מדברת
רוצה בודאי לחזור
כלבה בודדה בזנבה מכשכשת
למי שמוכן לעזור.
מי כאן ראה את באני שלנו
מי כאן ראה או שמע
מי יעזור לבאני שלנו
כי באני נעלמה.
ואם היא נראית עליזה וצוהלת
אולי לא נעים לה לבכות
אולי היא בוכה כבר לפני איזו דלת
רוצה לאכול ולשתות.
מי כאן ראה...
בבוקר עצוב כשבאני איננה
ואין הפתעות בשמיכה
וכשבאני תשוב אז חזק נחבקנה
וקץ לא יהיה לשמחה.
מי כאן ראה...
