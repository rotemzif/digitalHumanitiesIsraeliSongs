כשאוכל לדבר איתך 
מבלי לדבר יותר מדי
אני כל הזמן מדבר
רוצה להיות ברור
כשתסתובבי בתנועה חדה
ותראי לי את הגב בלילה
אני אדע שזה רק כי ככה נוח לך לישון
גלגלים גלגלים הראש שלי מכונה
אני נעול בתוך מה שבכלל עוד לא קרה
גלגלים גלגלים הראש שלי תאונה
אני נעול בתוך מקום שאת בכלל לא מכירה
כשאוכל להסתכל עליך
בלי לחשוב יותר מדי
נשב קרוב לשאוף
אחד את השנייה
ויהיה בטוח כמו מקלט
גם כשמלחמה בחוץ
וקרוב, גם מתוך שינה
ונהיה כאן הכי כאן ועכשיו שרק אפשר...
גלגלים גלגלים הראש שלי מכונה
אני נעול בתוך מה שבכלל עוד לא קרה
גלגלים גלגלים הראש שלי תאונה
אני נעול בתוך מקום שאת בכלל לא מכירה
תראי, איזה בלאגן יפה עשינו כאן
תראי, איזה בלאגן
ונשחק קלפים כי לפעמים יהיה משעמם
כמו ביום כיפור
אני רוצה להשתעמם איתך הכי בעולם
