ככה כך, ולא אחרת!
ים תיכון וים כינרת,
גם בשן וגם גלעד,
מיני אז ועדי עד
איי שירי לי יום, שירי לי לילה
ארצי הרים הרים וגיא לה
שירי לי, שירי לי עוד ועוד 
ארסתיך לי בדמעות.
ככה כך, ולא אחרת!
עם התכלת המזהרת,
עם מרחב חולות נרדם...
על הנפש על הדם
איי, שירי לי...
ככה כך, ולא אחרת!
בי הדלקת תשוקה סוערת,
עוד אמה, ועוד אמה
לא שבעתיך עוד, אדמה!
איי, שירי לי...
ככה כך, ולא אחרת!
מן החוח יעל ורד,
לחם טוב מן הטרשה
העמיקי מחרשה!
איי, שירי לי...
ככה את - ולא אחרת,
במצור ובמשמרת!
משברים נתנו כולם
בך דברתי עד עולם
איי, שירי לי...
