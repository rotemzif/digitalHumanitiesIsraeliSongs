לא ידעתי
לא ידעתי, לא נגעתי
באורו, שהוא אורך
אך שירי היה שירך
ערב,
סתיו,
שביל הרים
וכוכב
במרומים
ואתה, בליבי לעולמים
אורות - תועים
היבהובים של אין סליחה
וקולות רמים, פרועים
ומרדף בחשיכה
ערב, סתיו...
צהוב של חול
אבנים של אין-מרחב
ההימור על האתמול
המחר שכבר נחרב
ערב, סתיו...
דהר היום
דהר היום ללא חלום
ים עמוק ללא ספינה
כספן בלי מנגינה
ערב, סתיו...
וזעקתי וזעקתי ונישקתי
ערפל ומחשכים
.. ותהום היה בפנים
והדרך,
נגמרה לי אז, בערך;
שערך היה חסום
אז החלטתי על סיום...
ערב, סתיו...
והשער,
- לא יוכלו לו זמן וצער -
לאחור אט-אט נרתע
והיה אור... ואתה.
ערב,
סתיו,
שביל,
הרים,
וכוכב
במרומים
ואתה
בליבי לעולמים.
