מה שאבד - הנה נמצא,
והקרבן - אולי נרצה,
אך המסע מן השבור אל השלם
הוא המרחק בין בת לאם.
והלילות - קשים עכשיו,
געגועים ופחד רב, 
אך לפעמים בין עננים ירח שט
ומחייך אל אם ובת.
ושירי מרחף
את שנתך ללטף
בשליחות אהבה רחוקה,
זמר במקום נשיקה.
מן האפל - אל הבהיר
מן הכאב - אל לב השיר
ומן העצב אל הצחוק והתקוה - 
זמר במקום נשיקה.
ושירי מרחף
את שנתך ללטף
ולרגע פתאום ייעלם
כל המרחק בין בת ואם.
ושירי מרחף
את שנתך ללטף
בשליחות אהבה רחוקה
זמר במקום נשיקה.
מה שאבד - הנה נמצא...
