מה הן כל המילים ילדה
ומה - מבט בוהק...
שמי כיסופיך, שמי-חמדה,
- קו אופק, צר נושק
רוצה לחשוף, כך, בצנעה
מלת-הסוד ללב.
לא מלה היא - מנגינה
שאין בה צליל כוזב
כמי-נהר עזים, תגבר
על רפש וצוקים
על "הוא" ו"היא" ועל הזר
הבא ממרחקים
נתיב תאיר אל החדוה
שלא ידע אדם
מאז הגן, הפרי, חוה
העץ והעולם
ניגון שאין לו תקנה
לא כל אחד יקלוט
ואת אשר אותו קנה
לא יזכר בך עוד
ומה כאן המילים ילדה
ועוד מבט קוסם...
שאת שמיך לא ידע
- עלייך הוא חולם
