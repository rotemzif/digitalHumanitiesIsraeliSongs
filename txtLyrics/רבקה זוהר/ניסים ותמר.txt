ניסים שלי, אמור לי למה, למה
כל ערב מטייל אתה הימה
כמו נסיך של סינמה ממש
מקל, מטפחת משי, כובש קש.
הולך אתה שם כך עם ג' נטלמנים
ומדבר באופן 'טיליגנטי,
ולגבירות מציע ממתקים
ואת תמר עוזב במרחקים.
לשוא, לשוא תמר את מפחדת
לשוא דמעה על סנטרך יורדת,
אני נשבע לך בחיי ניסים -
עיניים לך דולקות כפנסים.
כי גם בעיר לקול הפטיפונים
אני זוכר את כרם התימונים
מיי לאב, מיי לאב, הפטיפון לי שר
אבל מיי לאב זה בעברית: תמר.
תמר זהב שלי,
תמר מיי לאב שלי,
יפות יש אין מספר
אך אין כמוך תמר!
ניסים שלי, אני עודי תינוקת
אני כזאת בלי פודרה ותסרוקת
ושם גבירות עם צבע בריסים
הוי היזהר נא, היזהר ניסים!
להן גם ציפורניים וגם כוח
לטרוף אותך, נסים, כמו אפרוח,
יביאו לי ממך רק רסיסים,
יאמרו רק זה נשאר מכל ניסים.
תמר, כל זה פטפוט קליפת 'בטיח,
ואת נסים שלך זה רק מרתיח
הראש שלו חזק כמו מבצר
בלב שלו שוכנת רק תמר.
תמר, תמר שלי,
את האו יו אר שלי,
יפות יש אין מספר
אך אין כמוך, תמר!
איתך אצא העירה בין ערביים
תקנה לי שמלת ערב וגרביים
שירים אשיר לך בהרבה שפות
תקנה לי נעליים וכפפות
אומר לך את לבי, רק את תביני
תקנה לי מינק וגם תקנה ביקיני
אולי הכסף לא יספיק, תמר
אם לא יספיק היום תקנה מחר.
נרכוש דירה קטנה קטנה, נתחילה
במשהו צנוע, איזה וילה,
את זה אני רוכש לך כמו כלום,
סלון, מפרסת, פאטיו, ליבינג רום.
תנור חשמל ושיש ומקלחת
נכון, אם כבר, אז כבר הכל ביחד,
אל תאמין בנפלאות ובניסים
אך תאמין בתמר ובניסים
תמר, מחמל שלי,
תנור חשמל שלי,
יפות יש אין מספר,
אך אין כמוך, תמר! 
