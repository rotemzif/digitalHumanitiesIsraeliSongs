אל תברח, אל תברח נחליאלי
אל תפחד, אל תפחד דוכיפת
שחף צח אנא קרב וספר לי
על כוכב חלומי שאבד
חופמי מבוהל אל תודה לי
הלבנית הקטנה כסופת-גב
השלדג הגמד כבר קורא לי
הפרפוּר העקוד נעלב
והחוף הסלעי מזמר לו
על רוחות כוכבים ועל סתיו
והים מצטרף ואומר לו:
"מה יפוּ אופקים וּמרחב!"
וספינה מזגזגת הימה
ומפרש לה מבהיק באדום
צח קצפה הרושם לי אי- שמה:
"חיוכך הוא אורו של היום!"
ושמיים גבוהים, לתפארת
והשחף נוסק אל הרום
על מצחה של חמה, דק כסרט
נזר-עב ועליו, יהלום
בז, דומם, באויר מרחף לו
צוק מופז, מחייך בחלום
נחליאלי אי-שם משרקרק לו
ואתה, דוכיפת, בוא, שלום!
