עם החיים, מאז ידענו
חיבבנו זה את הם
ואין נושא שלא יצאנו
עליו להילחם
מובן, נזהרנו לא לגעת
בנפש עזובה
דרשתי חום, מילה נשמעת
הנחיתו אכזבה
עם החיים מאז ידענו...
ארבו לי, גם אני ארבתי
בצל פינות בלי שם
זנקו עלי, מיד הגבתי
אגרוף,  כריעה - אי הם?
מתגלגלים על פני האחו
נושקים לאדמה
חנוק צחוקם, צחוקי נמעך הוא
.. ועוד מהלומה
עם החיים מאז ידענו...
איני נכנע, לא נכנעים הם.
שבים, דרוכים לקרב
חיוך דקיק על שפתותיהם
חיוך שפתי - רחב
עולה השחר, רד הערב
מבט פוגש מבט
חיבוב... או סתם שחור לטרף?
רגלו של מי תמעד?
עם החיים מאז ידענו...
סיבוב ועוד אחד, ואלף
מאז ועד היום
לחלום שלום, ללחום בלי הרף
- לחיות אותם עד תום
עם החיים תמיד לחמנו
אהבנו זה את הם
בחדותו של קרב ידענו
אורו של השלם
עם החיים מאז ידענו...
