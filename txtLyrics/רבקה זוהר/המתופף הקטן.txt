בכפר קטן על גדות אגם
הוריו של ילד קט
החליטו כי צריך הוא גם
להיות למוסיקנט
היה לו כשרון אדיר
וחוש של קצב למכביר
על כן אמרו לו נא לבחור (דיגי-דיגי-דם)
בין פסנתר (גלינג-גלנג) ובין כינור (מיאו)
כן, בין פסנתר ובין כינור
אנא ילד נא לבחור
בוא מיד אל תסתתר
בין כינור ובין פסנתר
אבל הילד השובב
החליט שזה לא כך
אם לנגן צריך
מוטב שתוף קטן יקח
היה לו כשרון כביר
וחוש של קצב למכביר
על כן אמר הוא זה הסוף
לא כינור כי אם רק תוף
לא, לא פסנתר ולא כינור
רק בתוף ארצה לבחור
לא אסכים גם לוותר
לא כינור ולא פסנתר
אז ההורים בטון חרד
אמרו זה אי אפשר
איכה תעז להתמרד
אך ילד כה מוכשר
נכון לך עתיד כביר
פרסים וכסף למכביר
על כן ציוו עליו לבחור
בין פסנתר ובין כינור
כן, בין פסנתר ובין כינור
אנא ילד נא לבחור
בוא מיד אל תסתתר
בין כינור ובין פסנתר
ברח הילד לאגם
בנה לו תוף קטן
תופף לו כל היום
וגם בשיר קולו נתן
היה לו כשרון כביר
ותיפופו צלצל כמו שיר
עוד לא נשמע מחוף עד חוף (דיגי-דיגי-דם)
מן תיפוף כזה על תוף
(דיגי-דיגי-דיגי-דיגי-דיגי-דיגי-דם)
אך כמה טוב כך עד אינסוף
לתופף תיפוף על תוף
לנגן כדאי רק אם
את הכלי גם אוהבים,
את הכלי גם אוהבים.
(גשם, גשם בוא...
לך לך לגשש...)
