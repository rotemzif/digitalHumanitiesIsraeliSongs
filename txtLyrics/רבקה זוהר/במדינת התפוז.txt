בארץ הים, במדינת התפוז,
במחוז החמסין הנפלא.
יושבים יהודים שומרים ועובדים,
ויש להם גם ממשלה.
יש להם דונם, יש להם הר,
יש גם מדבר ענקי.
והם בונים כאן עיר וגם כפר,
והם שזופים וחזקים.
ריח תפוז, וריח ים,
איזה מקום נחמד וחם.
ארץ ישראל, אוי תודה לאל,
שאנחנו כאן.
היום הוא גדול, וכבר עת לעשות,
נשמעת הלמות פטישים.
ספינות מפליגות, פורחות שמשיות,
בעמק חורשים וזורעים.
הנה גם אוטו, אוטו משא,
נוסע עובר במסע,
נוסע עובר בכבישים.
ומעפולה במסעדה קיבוצניקים שם אוכלים.
ריח תפוז, וריח ים,
איזה מקום נחמד וחם,
ארץ ישראל, אוי תודה לאל,
שאנחנו כאן.
