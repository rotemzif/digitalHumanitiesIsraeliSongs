כבר בגיל עשרה ידע 
שיגדל יהיה זמר 
בקולו מסלסל 
כל השכונה שמעה. 
זהו מירו זה ששר 
זהו מירו הוא זמר. 
בקולו נערות הוא הקסים 
שבי אחריו הלכו 
קומתו הילוכו הנאים 
והדמעות שזלגו 
הדמעות שזלגו 
אל העיר הגדולה הוא יצא 
מזלו נראה מובטח 
ובכל הזדמנות שמצא 
בשירה הוא פצח 
קוראים לי מירו אני זמר 
אני הוא מירו זה ששר 
ובעיר הגדולה המולה 
זמרים בכל פינה 
איש איש וקולו הערב 
והמזל בצד אורב. 
זה דויד זה ששר 
זה שאול עם הגיטר 
זה משה איך הוא שר. 
כך חלפו השנים 
לצידו משפחה 
הוא בונה רהיטים 
לא מתלונן יש פרנסה. 
זהו מירו הוא נגר 
הוא נגר מאוד מוכשר 
ולשיר מעולם לא הפסיק 
במקלחת במכונית ובליל השישי 
ולילדים הנרדמים 
לילדים הנרדמים...
