מרחוק רוחות באות רוחשות לוחשות
לצמרות העצים שמועות וחדשות
וכולם מסתודדים אוזניהם כרויות
זה לזה ממללים סיפורי מעשיות
פזמון
מי יודע מה קרה
אולי נקרא למשטרה
האם שמחה היא או צרה
מי ומה המטרה
הרוחות מייבבות וטורקות החלונות
התריסים מקשקשים והדלתות רוטנות
וכולם פוערים פה השערות סומרות
מי יפרש ויבאר מה הרוחות אומרות
מי יודע מה קרה ....
הכלבים משתוללים החתול מיילל
העשיר אוחז כיסו הקבצן מקלל
העלים התלושים עפים למרחוק
והלבבות תוהים האם לבכות או לצחוק
מי יודע מה קרה...
