אלכה לי ואשובה
במרום כוכב זרח
והינשוף צרח
ואני אנא אני בא
נמות להן הציפורים
על אילנות שחורים
מי יתנני מלון אורחים
פזמון
אלכה לי ואשובה אל מקומי
אל ביתי ונחלתי
שם אמצא מרגוע לנפשי
ומקום למנוחתי
חתול אפור הילך בלאט
עכבר נס ונמלט
ואני אנא אני בא
פיות וגמדים צצים
מאחורי עצים
מי יתנני מלון אורחים
אלכה לי ואשובה...
בשדה יילל התן
צרצר קולו נתן
ואני אנא אני בא
חלומות באים הולכים
ילדים קטנים בוכים
מי יתנני מלון אורחים
אלכה לי ואשובה...
דלתות בתים נעולות
מפחד בלילות
ואני אנא אני בא
חלונות אטומים סגורים
חשש מהזרים
מי יתנני מלון אורחים
אלכה לי ואשובה...
