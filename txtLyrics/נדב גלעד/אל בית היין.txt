ניסינו טרחנו כמה שהשתדלנו 
ולא השגנו שום דבר 
עמלנו יגענו הזענו התאמצנו 
בסוף הזמן חלף ועבר 
אל בית היין נסנו 
והבקבוקים כינסנו 
ומהם שתינו עד כלה 
צרותינו שם הטבענו 
שפיותינו גם איבדנו 
ודעתנו נתבלבלה 
את הוויסקי לא שכחנו 
והוודקה לא זנחנו 
ולא השארנו אף טיפה 
גם הבירה לא הנחנו 
לא זכרנו מי אנחנו 
עד שצנחנו לרצפה 
בקשנו הסברנו בכינו התחננו 
ואיש לנו לא ענה 
נהמנו שאגנו צעקנו וצרחנו 
וכך היום הלך פנה 
אל בית היין... 
בעטנו שרטנו משכנו וגררנו 
ונשארה האוזן אטומה 
הלמנו הכינו חבטנו וניערנו 
ולא הפלנו שום חומה 
אל בית היין...
