צילצול שעון אותי מרגיז
כי צריך כבר להזיז
את כולי מהמיטה
ולרוץ שוב לכיתה
אני אוהב את המורה
אוהב אותה נורא נורא
אבל רבה היא השמחה
להתכסות שוב בשמיכה
התחביב שלי לישון
וזה אצלי דבר ראשון
לפני כל פעולה
אני ישן שינה קלה
לפני כל פעולה
אני ישן שינה קלה
הנה בא הצהרים
נעצמות שוב העיניים
לביתי ארוץ פה חיש
ובדלת כאן אקיש
אתיישב אל השולחן
הרי האוכל כבר מוכן
אני בזמן הארוחה
חושב על כבר ועל שמיכה
התחביב שלי לישון...
אני מכין ת'שיעורים
מעתיק כמה שירים
האור בחוץ כבר מתעמעם
אני מתחיל שוב לנמנם
למקלחת בריצה
ומשם אתן קפיצה
כמו חתול על גג של פח
אני במיטתי לי נח
התחביב שלי לישון...
