אני פוחד לשיר
אוי, אמא איזה פחד
נגמר לי האוויר
לי קר וחם ביחד
לא, אין לי כישרון
רק אמא'לה דוחפת
דחפה לי אקורדיון
אני רוצה ללכת
איזה פחד להופיע
יש המון קהל
התמלא גם היציע
ואני, עומד, מזיע
למה לי זה רק מגיע
מי צריך את זה בכלל
מי צריך, את זה בכלל
עלי לשיר, אבל
קיבלתי פיק ברכיים
הלב שלי נפל
ישר למכנסיים
עומד פה כל הזמן
רועד מראש עד בוהן
אני ילדון קטן
אני לא יזהר כהן
איזה פחד להופיע ...
הנה אני כבר שר
את .. את המילים שכחתי
לברוח אי אפשר
הרי לשיר הבטחתי
מה אעשה כעת
כיצד אמשיך לי הלאה
ת'פסתי ת'פטנט
נשיר בלה לה לה לה
לה לה לה לה ...
הצלחתי כלל לא רע
מוחאים לי כף כמו רעם
עכשיו כבר אין ברירה
צריך לשיר עוד פעם
אני כבר לא פוחד
אהבתי את הטעם
הצליח הפטנט
אולי נשיר עוד פעם?!
איזה יופי להופיע
יש המון קהל
האולם כולו מריע
אמא'לה, כבר לא מזיע
שום דבר כבר לא מפריע
מי פוחד מזה בכלל
מי פוחד, מזה בכלל!!
