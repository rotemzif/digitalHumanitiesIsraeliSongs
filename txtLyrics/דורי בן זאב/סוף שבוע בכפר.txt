סוף שבוע בכפר
את היית נהדרת.
בשמלה פרחונית ופרפר
היית מתבדרת!
ובאחו געו
עת הויסקי הבשיל,
ושדמות השתגעו
עת העסק התחיל -
אז ביננו.
בגלוי על ההר
את היית מאושרת.
פרחי בר בשיער ושיכר
פרדסים מקוטרת
וזמזם זימזמו
דבש טהור באור,
ומעייך המו
עת הייתי שיכור-
על שפתייך.
ובלב הכפר יש נשף.
מסיבת אירוסין.
מחולות על כר הדשא,
צחוק ועילוסין!
רק אנחנו איננו
וכולם שואלים:
מה קרה לנו שנינו
אי מתגלגלים?
עוד שבוע עבר.
איפה את מסתתרת?
שמוט כתף על הבאר
משתכר למזכרת.
ושדות רחוקים
לא נותנים לי לישון!
רק לוגם ולוגם
שעורה ושיפון -
כל הלילה.
