אתה נכנסת אל ליבי, אבל ליבי יוצא אליך,
ראיתי בעמקי - ליבך את מה שלא אמרו פניך,
כל כך כמהה לזרועותיך וצמאה לחיבוקך,
כל שחלמתי אודותיך - התגשם בבואך.
כמה שלווה נשימתך וכמה סוערים גליך,
עולם שלם נברא איתך, שלא היה פה לפניך,
כל שסיפרו אצבעותיך - בי נרשם ולא נמחה,
כל שקפא בחדריך - חום גופי הפשיר בך.
אתה בליבי גם אם תרחק עד קצה עולם,
גם אם בינינו מפרידים הרים וים,
אמנם אני נשארתי כאן, מרחק שנות אור
אך נשמתי תשוב אלי רק כשתחזור.
כי כל סיפור של אהבה הוא נס קטן,
אתה איתי מעבר למקום וזמן,
גם בימים שכבר הפסקתי לקוות -
ליבי תמיד ידע בסתר שתבוא.
כאבתי דרך אתמולך את שנותר מאחוריך
ובאהבתי לך - אביא מזור למכאוביך,
כל שחיפשתי בעיניך - שוב אמצא במבטך,
כל שאבד לי בלעדיך - יש לי כבר בהיותך.
אתה בליבי...
