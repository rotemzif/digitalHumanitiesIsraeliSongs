ידית הדלת נעה,
אולי אתה כבר כאן.
חזרת שוב כמו פעם,
ידעת - זה הזמן.
חיוך מוכר ומהסס
שלחת אלי,
מבט שואל,
עיניך בעיני.
כמאליו הבנת
שמקומך שמור,
אחרי שכך הותרת
אותי עם לב שבור.
חזרת ונכנסת שוב
לתוך חיי,
קוראת אותך
כמו ספר על ברכי.
כי שוב אתה בבית,
אוהב אותי כמו אז,
הזמן עמד מלכת,
נדמה שכלל לא זז.
כי שוב אתה בבית,
פניך מתנצלים,
נחגוג את פגישתנו
ללא מילים.
שמחה ששוב חזרת,
אתה איתי עכשיו.
למרות מה שאמרת,
תמיד אותך אוהב.
אני כבר לא כועסת
ואפילו מבינה,
קיבלתי אהבה
במתנה.
כי שוב אתה בבית...
