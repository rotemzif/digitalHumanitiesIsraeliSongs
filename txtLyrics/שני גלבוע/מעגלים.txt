איך היא מסתובבת, מעגלים מעגלים
תמיד מחפשת אבל נשארת לבד, זה כך תמיד
השיגעון של חייה כובל בקצב את המילים
והיא נותרת אחת, בין כל השותקים. 
היא משמיעה שוב מלמול, תיפוף על רגלה
נאחזת בצליל השפיות
בצליל הניגון של גיטרה רכה
הפורט בימיה מהות. 
ואז היופי שלה והרוח שבה עוד מחייכים
ולפעמים בחטף, העצב נמוג ורואים חלקים
ממה שהייתה באמת
ממה שהיה לה לתת
ועכשיו כבר איננו, 
הנסתר מענינו, מענינו. 
איך היא מסתובבת, מעגלים מעגלים
מחפשת בפחד את זה שסדק לה אמונים
שברגע אחד בחר לאהוב אך לא אותה
ולקח בפראות את פירות האושר שלה. 
היא משמיעה שוב מלמול...
ואז היופי שלה והרוח שבה...
מעגלים, מעגלים
מעגלים, מעגלים. 
איך היא מסתובבת מעגלים מעגלים, 
מעגלים מעגלים. 
ואז היופי שלה והרוח שבה...
