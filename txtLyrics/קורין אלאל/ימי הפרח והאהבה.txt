ברחוב קטן הפונה הימה
ריחות הנענע וקולות השוק
כשאמר לי בוא לא שאלתי למה
חדרון קטן על הגג שפוף
החלון קרוע חסר לו בורג
קוץ בצנצנת של חמאת אגוז
על המדף שניים לאה גולדברג
אלתרמן וזך ועמוס עוז.
מקל הקטורת שבא מהודו
תקליט חדש של שכחתי מי הוא
ואת אמרת לי שכל הסוד הוא
מה שכבר אמרתי לעצמי.
רוח מן הים קמה ונמוגה
לכל החידות נמצא פותר
על מזרון העשב עשינו יוגה
כמו בקמא סוטרא ועוד יותר
שניים תיירים את נפשם יתורו
המריאו יחד אל הטיסה
בחצי הדרך אל הגורו
ראית אותי בצבעי מסע
תה הצמחים בדבש שפתיים
ריקמת צבעים על בדי קטיפה
כל הכוכבים שבשמיים
מתחו ביחד יריעת חופה.
רוח מן הים קמה ונמוגה
לכל החידות נמצא פותר
על מזרון העשב עשינו יוגה
כמו בקמא סוטרא ועוד יותר, ועוד יותר...
איפה את היום אלוהים יודע
עשית מיליונים או עשית תשובה
איפה שלא תהיי בטח את זוכרת
ימי הפרח ואהבה.
