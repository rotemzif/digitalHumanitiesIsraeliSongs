סערה על הים משתוללת
רוח פרא מכה נחשולים
הספינה בגלים מיטלטלת
ונוסעיה כולם צוהלים
תן לי יין, תן לי יין, כוסי מתרוקנת
ובפי טעם מר של תבוסה
התזמורת בקול מנגנת
לשמחה זו אמור מה עושה.
בוא נרים כוסית עם הצוות
עד נבוא במניין המתים
נגרש מן הלב כל עצבת
שוטי שוטי ספינת השוטים
החרטום נאבק עוד בקצף
הסיפון התחתון כבר דולף
אל נא, אל  תחדלו מן הנשף
כאן אין איש מאמין בכאב
אז נגני עוד, נגני עוד תזמורת
להחריש את קולות הסופה
ונרקוד עד אבדן בסחרחורת
כמו הרוח במחול טרופה
כי גואים מסביבנו המים
את פנינו עוטה החרפה
קחי אותי אל מקלט זרועותייך
כי כמו האבדן, את יפה.
