עיתים אני נדמית לי, אדמה. 
אני חמה, אני סודות זרעים וקש, 
אני נמצאת תמיד בתוך דממה. 
אני אומרת, ואתה - לא חש. 
עיתים אני נדמית לי כחיה, 
כולי כבדות, רפיון - חשש. 
אני דואגת לנוחות ולמחיה, 
אני אומרת, ואתה - לא חש. 
אני יוצרת משהו שלא היה, 
כי בי נרקם כעת אדם חדש. 
אני אומרת זאת, אני בוכה, 
אני אומרת, ואתה - לא חש. 
עיתים אני נדמית לי, אלוהים. 
אני יוצרת בי חיים, דבר חדש. 
בלילה, בין שמיכות לכוכבים, 
אני אומרת, ואתה - לא חש. 
אני יודעת שאתה דואג, 
אתה אומר "אשתי", נושק, נרגש, 
אך איך אסביר את הנרקם והחוגג? 
אני אומרת, ואתה - לא חש. 
אני יוצרת משהו שלא היה...
