הכחול של השמיים
חגיגי היום יותר מכל קישוט שבעולם
הכחול של העיניים
מאותת אל נקודה קטנה שבאה מן הים
עוד מעט אוכל לשמוע
איך כבים המנועים של המטוס המתקרב
עוד מעט אוכל לנגוע
לחבק כל כך חזק עד שהגוף יהיה כואב
אם עד עכשיו יכולנו לחכות
ימים על ימים ושעות ארוכות
ואם רק נשארו כמה דקות
אז אין ספק עכשיו
מותר לבכות
כל דקה נראית לי נצח
שהולך ומתמשך לאט כמו בכוונה
כל סימן שעל המצח
מעמיק יותר מעומס התרגשות והמתנה
זה יתחיל מיד כמו פעם
משפטים מקוטעים ומבטים מהססים
אך בינתיים אין כל טעם
לגשש מבעד לשמשת אולם הנכנסים
אם עד עכשיו יכולנו לחכות
ימים על ימים ושעות ארוכות
ואם רק נשארו כמה דקות
אז אין ספק עכשיו
מותר לבכות
