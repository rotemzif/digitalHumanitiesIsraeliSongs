מה הפרח הזה הפורח
שנעור בעמקי נשמתי -
ומה הבושם, ומה הריח
המטריף כך את דעתי -
מה הזמר הזה המשגע
שכצל, הולך איתי -
יש בי משהו מתגעגע,
יש בי משהו אהבתי.
מה זה, מה זה איתי
מה זה, מה עוצר נשמתי
מה מרקיד לעתים
את רגלי -
איך הלילה הזה מתלקח
מול ירח לא מציאותי -
את נפשי בכפו הוא לוקח
והופך בתוכה את דמותי -
איך הלילה הזה שוב זורע
כוכבים בשדמתי -
והפרח שבי מתפרע
והפרח מדהים גם אותי -
מה זה, מה זה איתי
מה זה, מה עוצר נשמתי
מה מרקיד לעיתים
את רגלי -
מה זה, מה זה בא עד דלתי,
עד גן אהבתי,
מה מסיר שלוותי מעלי.
מה הפרח הזה הפורח
שנעור בעמקי נשמתי -
יש בי משהו מתגעגע,
יש בי משהו אהבתי.
