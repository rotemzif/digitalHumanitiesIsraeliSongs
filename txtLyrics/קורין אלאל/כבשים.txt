על הכר על ידי כמו תינוק
הוא ישן ונוסע רחוק
בבוקר אולי הוא יחזור
חושבת האם הוא יזכור
בשורה ארוכה בלי רועה וחליל
צועדות על הקיר כשהלילה מתחיל
אני לא ישנה מחכה לניסים
ובינתיים סופרת כבשים
בחוץ חתולים על גדר
נלחמים על מלכת החצר
כל אהבה יש לה סוף
אומרים החוזרים אל החוף
בשורה ארוכה בלי רועה וחליל....
אולי הוא פחד בחלום
ואולי היה לו קר
ידו מחפשת פתאום
לחבק גוף קרוב ומוכר
בשורה ארוכה בלי רועה וחליל
צועדות על הקיר כשהלילה מתחיל
דממה בחצר והלילה שקט
הכבשה המתאיים נרדמת כעת
