מבעד לבד הארוג בגסות
שתי וערב
משבצות משבצות
של העיר הנשארת
במרחק
עוד רגע יתן רק החושך חסות
על הדרך
נוצצות נוצצות
רק עיני הילדה
שבשק
יש אנשים שנושאים איתם שקים
של סודות חטאים ומעשים רעים
יש אנשים שנושאים איתם שקים
ויש כאלה שבתוך השק חיים
מבעד לבד הנושא משקלה
מסתכלת
ריבועים ריבועים
היא שומעת כל תפר
נאנק
והיא רק ילדה, היא רזה וקלה
מיטלטלת
זאת שגרת החיים
בעיני הילדה
שבשק
יש אנשים...
הבית מתרחק
זזים הכוכבים
בתוך תמונת תשבץ
הלילה מחולק
ירח מצחקק
מבעד לסיבים
לא תוכלי להיחלץ
מתוך השק
יש אנשים...
