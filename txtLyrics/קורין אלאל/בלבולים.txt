ילד שמו רונני, שיערו אדום
היה מוצא מילים לא נכונות
ללילה לפעמים היה קורא הוא יום
ולתקרה היה קורא עגבניות
בלבולים בלבולים כל הזמן
בלבולים בלבולים כל הזמן
עד שלמדנו לדבר
פעם הוא רצה לאמר גבינה טובה
יצא לו מהפה להתראות
ופעם הוא רצה טיול יפה בחוץ
אבל אמר רוצה סלט של עוגיות
בלבולים...
לשמש הוא היה קורא מנורה
לכחול היה קורא כתום
ופעם הוא רצה מאמא נשיקה
אבל אמר לה חתולים בכל מקום
בלבולים...
