השיר הזה הוא בשבילך. 
עם כל האהבה שבו, 
אני מקדיש אותו לך, 
מתחילתו ועד סופו. 
אני זוכר אותך תינוק, 
כמו ציפור כנף בקן, וצחוק 
היה לך מתוק 
שהתגלגל והתנגן. 
אתה יומי, אתה לילי. 
אותך הולדתי לאהוב. 
אתה בן הזקונים שלי. 
צמחת כמו עץ שתול, 
תפסת גובה וכתף. 
אתמול היה רק חיתול, 
היום כבר בן פורת יוסף. 
ומתינוק שבערסל, 
כמו מן קסם לילדים, 
הופעת יום אחד חייל 
כולל כומתה, דרגות, מדים. 
אתה יומי, אתה לילי... 
כמו בנימין ליעקב. 
אז פרוש כנפים ותעוף 
כי העתיד כולו שלך. 
ולאן שלא תלך אהוב, 
לבי שלי יהיה איתך. 
אני אותך אשיר כל יום 
ואתפלל למענך. 
כי בשבילי אתה חלום 
שהתגשם ובזכותך. 
אתה יומי, אתה לילי...
