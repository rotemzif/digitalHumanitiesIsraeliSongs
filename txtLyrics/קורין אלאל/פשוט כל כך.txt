העולם, אמר לי מישהו חכם,
כמו יער גשם הוא בתוך לבך.
אי שם - בסוף החלום שלנו,
מול שקיעה אדומה, קורא הוא בשמך.
אהבה, אמר לי מישהו חכם,
מרפאה ומעלה ת'חום.
ולפעמים היא רק שתיקה 
והעולם נמלא בתום.
אז אם אפשר לא להישאר לבד 
זה כל העניין...
אנשים, חוזרים תמיד על טעויות, 
אמר לי רק אתמול חבר יקר.
ממרחק כזה, אולי קשה לראות,
ושוב ושוב - לבם נשבר.
אז אם אפשר לא להישאר לבד 
זה כל העניין וזה פשוט כל כך.
והזמן, תמיד מפליג על ים הזמן,
אך אין לנו ממש סיבה לדאוג.
היינו פה ונהיה גם שם
ובינתיים פה ושם - מותר לחגוג.
אז אם אפשר לא להישאר לבד
זה כל העניין וזה פשוט כל כך.
