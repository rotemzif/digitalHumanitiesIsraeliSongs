כל היונים תעופנה אל השחר
כל השחפים ישובו אל הים
כל הזמירים ייתנו בשיר קולם
והעורבים ינומו בקנם (ידומו לעולם)
במקום רובים מכודנים
נישא לך פרח בכוונת
במקום חגור של רימונים
תצחק לך כלנית אודמת
כל היונים תעופנה אל השחר...
במקום מדי קרב וקסדה
נלבש טלית שדות ולחם
במקום עופרת ופלדה
נישא לך שק של שיר על שכם
כל היונים תעופנה אל השחר...
במקום חרמ"ש ושריונים
הטרקטור יחרוש בתלם
במקום שריקת הסילונים
ישרוק לך שיר חדש העלם
כל היונים תעופנה אל השחר...
