ביום שהוא יבוא לקחת אותי
אני מקווה שהוא לא ימצא אותי בבית.
כשתנשוב בקבר הרוח
ותשרוק לי בתוך הגולגולת
יחשבו אולי שזה צחוק פרוע,
אך זאת תהיה טעות ואיוולת.
כי יחסר לי מאוד
חום אנושי עתיק,
עתיק - תיק - תיק,
כשעכברים יאכלו
את רגלי את שוקי,
כל אצבע את בירכי,
כיסי שומן
וגם את הישבן.
שערי, שתי אוזני,
את הכחול בעיני,
את שפתי ולשוני
שליקקה בלי די.
האף, הלחיים,
הלב והידיים, כל נבכי המעיים
שעזרו לרומם.
(את מי?'
דוכסים, דוכסיות,
קיסרים, קיסריות
רבנים, רבניות,
אמנים, אמניות,
לא ישאירו יותר
שום חומר בתוכי -
לא מוחי, לא כוחי,
ולא עיני רוחי.
העצם גלויה,
הראש התרוקן -
אח כמה כואב
כך להזדקן.
