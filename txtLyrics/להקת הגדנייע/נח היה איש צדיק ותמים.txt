נוח היה איש צדיק תמים 
נוח היה איש צדיק תמים 
נוח היה איש צדיק תמים 
ולכן נשאר יבש. 
הציץ האל פעם מחלון המשרד 
ראה את העולם והחוויר מיד: 
"בראתי באני אדם לא יודע בשביל מה. 
אמחה אותם במים מעל פני האדמה". 
ירד האל, העיף מבט רגוז. 
פתאום ראה את נוח - בחור מאה אחוז. 
וזה בסגנון של אותם הימים 
"נוח היה איש צדיק תמים". 
נוח היה איש צדיק תמים... 
אמר האל: "נוח, ת'עולם צריך לרחוץ, 
אביא מבול כהוגן, תראה כבר כמה בוץ. 
אז קח עצים, נוח, אלפים קוב, 
ובנה תבה מגופר ממש כמו שכתוב". 
נוח סח: "בוס, זה ג'וב נורא קשה" 
האל אמר: "נוח, קח את יפת, חם ושם". 
"בוס, בגב כבר יש לי 'הקסן-שוז'". 
"בלי פוילע-שטיקים, נוח! אפ-שתיים-זוז!". 
נוח היה איש צדיק תמים... 
נוח סח: "הנה היא, הנה היא, בוס". 
"או-קיי, נוח. ועכשיו תתחיל לדחוס 
שניים-שניים ורב להשגחה 
וכן את גברת נוח ואת כל המשפחה". 
נוח סח: "בוס, כבר מעונן חלקית". 
האל סח: "נוח, אל תזלח כמו תמיד!" 
נוח סח: "בוס, כבר מרגישים טיפות!" 
האל סח: "נוח, סגור ת'פה ות'דלתות!" 
נוח היה איש צדיק תמים... 
הם שטו כך, לפתע - זבנג איום. 
"קיבלתי פנצ'ר, בוס, נתקעתי במקום. 
איני יכול לזוז. לבי נשמט!" 
האל סח: "נתקעת, נוח, על האררט". 
נוח סח: "בוס, לרדת כבר מותר?" 
האל סח: "נוח, המבול מזמן עבר. 
די, נמאס לי. אשוב לי למשרד. 
את המבול הבא כבר תעשו לכם לבד!" 
נוח היה איש צדיק תמים...
