בין חברי אני עומד כאן במסדר
הכל ערוך ומתואם ומסודר
על הבמה ממול כל המכובדים
ומפקד החיל והמפקדים
המשפחה, החברים, החברה
כולם עכשיו צופים בי, מתרגש נורא
אני קולט את תדרי האהבה
אני יכול להתפוצץ מגאווה
כנפיים, עוד מעט אני נוגע בשמיים
עולה הדופק והלב שלי נמס
אני כבר לא יודע איך להתייחס
יש לי כנפיים, לשניה הזאת נלחמתי בשיניים
כל כך חששתי מהרגע שאנשור
אבל היום אני טייס, אני ציפור
יש לי כנפיים, יש לי כנפיים
אימי יושבת בטריבונה בקהל
איני יכול לראות אותה מכאן, חבל
היא דאגה לי, היא עברה תקופה קשה
אם לי מגיע זוג כנפיים - לה שלושה
המפקד סוף סוף עובר בין השורות
הוא מתקרב אלי, הנס עומד לקרות
הוא כבר עומד מולי, הלב שלי בדום
אני מרגיש על החזה שלי פתאום
כנפיים...
הכובעים נסקו אל על, הטקס תם
כל הקרובים באים, אני רואה אותם
היום הזה אני קוצר את היבול
מכאן והלאה השמיים הם הגבול
כנפיים, עוד מעט אני נוגע בשמיים
עולה הדופק והלב שלי נמס
אני כבר לא יודע איך להתייחס
יש לי כנפיים, לשניה הזאת נלחמתי בשיניים
כל כך חששתי מהרגע שאנשור
אבל היום אני טייס, אני ציפור
יש לי כנפיים, יש לי כנפיים
