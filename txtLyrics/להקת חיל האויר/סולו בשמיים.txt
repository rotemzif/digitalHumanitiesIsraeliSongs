סולו בשמיים
טיסת הבכורה
אני סולו בשמיים
נפלא מרגיש נורא
סולו בשמיים
טיסת הבתולין
אני סולו בשמיים
מתקשה להאמין
אני חגור חזק מראש עד ברך
אני דרוך, מוכן לצאת לדרך
ולעצמי אומר: יהיה בסדר
קולט את הפקח, אני בתדר
אל הפקודה אני ממתין בשקט
כשזו לפתע לאוויר נזרקת
אני והמטוס לבד בעננים
והדבר הזה - חיכיתי לו שנים
סולו בשמיים
האם זה אמיתי
אני מטיס את המטוס
או המטוס מטיס אותי
סולו בשמיים
רק אני ואלוהים
אני סולו בשמיים
ואני בעננים
אני שומר על מהירות וגובה
אני מסיר בפני עצמי ת'כובע
ההנחיות רצות אל האוזניים
חלפה דקה שלמה, בעצם שתיים
אני שולט - היד על המצערת
אני מרגיש טיפה כמו בסרט
אני את השמחה שלי חייב לדחות
כי הפקח ציווה: אתה רשאי לנחות
סולו בשמיים
חשוב לשמור שליטה
הרגליים רועדות תמיד
לפני הנחיתה
סולו בשמיים
אני רוצה לשאול
מה מחזיק בו בינתיים
במטוס שלא ייפול
אני מנמיך ושוב חוזר הפחד
אני מרגיש ת'אדמה מתחת
תודה לאל אני כבר על הקרקע
זה כלום מול מה שמחכה אחר כך
החבר'ה כבר שופכים עלי דלי מים
ובועטים לי גם באחוריים
מי שרוצה להיות בצוות האוויר
צריך לדעת לשלם את המחיר
סולו בשמיים
נפלא, מין חוויה
אני סולו בשמיים
זה דבר שלא היה
סולו בשמיים
רק אני ואלוהים
אני סולו בשמיים
ואני בעננים
סולו בשמיים
טיסת הבכורה
אני סולו בשמיים
נפלא מרגיש נורא
סולו בשמיים
טיסת הבתולין
אני סולו בשמיים
מתקשה להאמין
