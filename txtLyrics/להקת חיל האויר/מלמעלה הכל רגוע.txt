מלמטה הארץ רותחת
כל עשר דקות חדשות
מחלק קשה לרוות נחת
וחלק אפילו קשות
דתיים אל מול חילונים
הימין כנגד השמאל
מתונים אל מול קיצונים
והכל כנגד הכל
אבל ממטוס ממריא
הארץ נראית להפליא
מלמעלה הכל רגוע
למעלה הכל שקט
מלמעלה אין שום אירוע
פרוע או בולט
הגליל ירוק והנגב צהוב
השמיים כחול ולבן
מלמעלה הכל רגוע
הכל יפה מכאן
מלמטה עולה שוב המתח
ולמרות עליית העולים
ממול כבר עולים אל השטח
מפגיני האוהלים
ועולות מעלות החום גם
ואיתן גם עולים המחירים
ועולה איתם לחץ הדם
רק יורדת רמת החיים
אבל ממטוס ממריא...
יש פקקים באוטוסטרדה
ויש קטל בכבישים
אלימות ואינתיפאדה
ובכלל החיים די קשים
וכאילו לא די גם נושבת
עוד רוח רעה ממזרח
והעין אורבת עוקבת
מתוך מהירות של שני מאך
וכל זה בעצם כדי
להשגיח וגם לוודא
שלמעלה יהיה רגוע
למעלה יהיה שקט
לא יהיה שום אירוע
פרוע או בולט
הגליל ירוק והנגב צהוב
השמיים כחול ולבן
שלמעלה יהיה רגוע
שלא יהיה שום ענן
