זה שיר על חבורת אנשים חולמניים,
שלקחו גרוטאות ומטוסים ישנים.
הם חלמו לטפס, למרום להגביה,
חלמו לצאת לכבוש את הרקיע.
מי שחלם חלום,
מי שנשם חלום,
מי שהמריא כבר אז למרחקים,
רואה כיצד היום,
רואה את החלום,
שסילוניו מעל קורעים את השחקים
מי שחלם חלום,
מי שנשם חלום,
מי שהמריא כבר אז למרחקים,
רואה כיצד היום,
רואה את החלום,
שסילוניו מעל קורעים את השחקים
עם פרימוס מיושן
על מסלול מאולתר.
הם חלפו בגליל ובנגב ובהר.
עם בוכנות רועשות לבירה הם המריאו,
חלמו על סילונים אשר יגיעו.
מי שחלם חלום...
היום במוזיאון נח לו פרימוס ישן
ברקיע סילונים מותירים שובל עשן
ואותם ראשונים אז רואים בשמיים
כיצד לחלומות צמחו כנפיים.
מי שחלם חלום...
