יש בעולם המון ספרים טובים, רעים ועוד
בין הספרים המוכרים
אחד בולט מאוד
אולי הוא לא ספרות יפה
קשה לקרוא לו שוס
אך הוא נכתב שעה שעה
זה ספר המטוס
הספר אין בו עלילה
או תוכן מהמם
וספר בלי כתיבה קלילה
הוא די משעמם
גם אין בו המצאות לשון
או חידושי מלים
למרות שהוא חסר סגנון
הוא ספר החיים
להיות סופר
זה די קשה בכל המובנים
לכתוב סיפור אחד יפה
לוקח גם שנים
סופר כותב בכל חייו
מעט מאוד ספרים
אבל את ספר המטוס
כותבים מאה סופרים
יש בעולם המון ספרים טובים...
המבקר הספרותי
היה אותו גונז
כי מה כבר יש
באף.או.די ובבדיקת כונס
אך מי שבקריאה ישכיל
להתעמק ימצא
שכל פיסקה בספר טיל
וכל עמוד פצצה
אך בספרנו אין פשרה
כי בו שלמות היא תנאי
וחתומים על היצירה
חמש ומכונאי
אמנם העסק די מתיש
אך בואו נתעודד
כי כשמטוס נוחת שמיש
אז יש גם הפי אנד
יש בעולם המון ספרים טובים...
