לכל אותם הבחורים 
אשר מול ביתך עוברים 
ומשאירים שובל בהיר. 
לכל אותם החיילים 
בצל של סוללות טילים 
המכינים שיגור ישיר. 
ובין תרגיל לבין פריסה 
ובין טיסה לבין טיסה 
אם כבר נשבר מהתחקיר 
בוא אלינו ונשיר. 
לכל פקידות המבצעים 
אשר יושבות לילות תמימים 
לבד בבונקר מיותם. 
ולאותה הנערה 
שביחידות הבקרה 
רק מבלה עם המכ"ם. 
בין נחיתה להמראה 
בין אזעקה להרגעה 
ועם בול על-קולי אדיר 
בוא אלינו ונשיר. 
לכל אותם הלהקים 
אשר קורעים את השחקים 
בקצב המחר טסים. 
לבקרים לנווטים 
ולכל אותם אנשי צוותים 
המכינים את המטוסים. 
ובין תרגיל לבין פריסה 
ובין טיסה לבין טיסה 
אותו חימום בקרב אוויר 
בוא אלינו ונשיר.
