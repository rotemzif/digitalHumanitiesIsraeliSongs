את המדינה קיבלנו על מגש של כסף,
וששת הימים עברו כאן בלעדי.
קרב הכותל בשבילי הוא שיר מורשת
כמו השירים שהם השאירו בחיי.
את שיר האש זימר בקול לוחם יגע
עת רכב הפלדה גלש מן המידרון.
נולדנו כאן בארץ בה כל איש שומע -
בין מלחמה למילחמה - שירי שלום.
וכך שנה שנה כמו בחלום
שרים אנחנו לך שירי הולדת,
שירים שטעמם טוב גם היום,
שיר השירים אנחנו לך, מולדת.
הזמר שנבט בך הוא כבר נוף פורח
של המדבר והרמה והגליל.
רוח השדה מביא את הניחוח
של עדר החוזר למנגינת חליל.
ואם פתאום יעור הזמר בשבילייך,
ואם יבוא אלינו סתם אובד עצות,
אז עם שירנו זה נבוא, ארצי, אלייך
כעם הזה, אשר רואה בך את עצמו.
וכך שנה שנה כמו בחלום...
