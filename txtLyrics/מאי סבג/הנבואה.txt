נשלחת אלי לנבא לי את נבואותיי,
בחלום ילדות או מציאות
ואני אבודה כדי לחלום.
האם בסוף היום תגאל אותי אל מול עיני
או שאתאמץ עם שארית כוחותיי
בין הקיים והחסר.
הרצף הוא בסך הכול עוד סדר בסחרחרה,
נעוף יחד או לחוד.
תלושים באוויר, מחכים לרוח שתיגע
אני מתעטפת בה,
לא משנה מה.
סדר העדיפויות יבוא על חשבונך.
ויקום האחד במקומך,
ואשאר לבדי, ריקה.
הרצף הוא בסך הכול עוד סדר בסחרחרה,
נעוף יחד או לחוד.
טיפוס המדרגות הזה הולך ומדרדר.
נבא את כל מה שחסר.
זה לא ישנה.
