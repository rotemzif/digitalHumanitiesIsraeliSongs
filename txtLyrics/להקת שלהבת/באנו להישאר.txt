לא סתם בקלות הפנת עורף
זה מפני שקשה לך להישיר המבט
וכמו אח בגלות, מביט בשקט
גם הלב שלך נצבט
לא בקלות יצאו הילדים
לשחק בחצרות של בתים אחרים
מי ייבש להם את הדמעות, כשישאלו מתי חוזרים
לא באנו לכאן כדי ללכת, באנו להישאר
תקענו כאן יתד כשהיתה שלכת
עכשיו היא עמוקה יותר
באנו לכאן כדי ליטוע, עצים יפים יותר
איך אפשר בקלות לגדוע, חיים של מישהו אחר
עיתים הפצע אינו כואב
לא מפני הדם, או מפני החתך
רק כי הפכת אדם זאב, כשזאב הפך לאח
ובינתיים נושאים עינינו
אל פרחי החממות והשבילים
בלב מפתח, הוא של ביתנו
שלא יקחו בדחפורים
לא באנו לכאן כדי ללכת...
