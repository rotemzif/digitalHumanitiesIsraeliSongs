כשאני הולך לבית הספר
לפעמים אני פוחד,
כי אני אף פעם לא יודע
לקראת מה אני צועד.
יש תמיד אחד,
שמחפש כל רגע
מטרה לאבנים וחול.
יש תמיד אחד
ש"מת לשים לי רגל"
וחושב שהוא גיבור גדול.
ילד, מה אתה מוכיח?
למה דווקא במכות?
ילד, ילד, גם אתה עלול מחר לבכות.
ובהפסקה, בכדורגל
המשחק גועש, רועש,
מי שלא מצליח מול השער
סתם בועט במה שיש.
יש תמיד אחד שמאיים בכוח,
מנפנף בלי הרף באגרוף
יש תמיד אחד שלא נותן מנוח,
אם תרצה לברוח הוא ירדוף.
ילד, מה אתה מוכיח?
למה דווקא במכות?
ילד, ילד, גם אתה עלול מחר לבכות.
לפעמים אני יכול בשקט,
להחזיר לו בקלות,
אך זוכר היטב שטוב עדיין
לא צמח מאלימות!
כשאני חוזר כל יום בצהריים
אז נדמה לי שאני חולם
ארוחה טובה אוכל אחת ושתיים
טוב להיות בריא וגם שלם.
ילד, מה אתה מוכיח?
למה דווקא במכות?
ילד, ילד, גם אתה עלול מחר לבכות.
ילד, בוא תקשיב לי רגע
דף חדש נפתח היום
ילד, ילד, תן לי יד ונעשה שלום.
