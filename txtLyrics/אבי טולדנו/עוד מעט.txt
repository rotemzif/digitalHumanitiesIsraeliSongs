סוף נפילת היום
עוד מבקש מקום
עוד מבקש קצת חום
במדורות עינייך
אם תתני לי לחלום
סוף שקיעתו של יום
אני עייף פתאום
אני צמא לתם
שעוד מאיר פנייך
שמרי עליו עד תם
יום רודף עוד יום נוסף
מנפץ חלום נכסף
אלוהים עוצם עיניו
ואני אלייך שר
עוד מעט עוד מעט
מעלינו לילה יתבהר
עוד מעט עוד מעט
שוב יגיע אור של יום אחר
יום שקצו קרוב
רואה בך את הטוב
רואה בך את החוף
ומתפרק עליך
אם תתני לי לאהוב
יום רודף עוד יום נוסף...
