עוד ועוד נוסיף לצעוד בקרנבל.
עוד שנה ועוד שנה,
נראים כמו מתוך תמונה של קרנבל.
לפעמים אנו משנים פנים,
מתכסים במסכות עצובות או משמחות,
יש בינינו מוקיונים, אדונים ואביונים,
יש פוסעים על חבל דק, רק לשמור על המשחק,
הם עושים זאת כבר הרבה שנים.
עוד ועוד נוסיף לצעוד...
לפעמים מכוונים למטרה
שאינה תמיד ברורה, או שינתה פתאום צורה,
לפעמים לבושים מדים, לפעמים פושטים בגדים,
יש ימים שנדלקים בעינינו זיקוקים
ותקווה תמה של ילדים.
עוד ועוד נוסיף לצעוד...
יש כמה מאושרים, יש כמה משוררים,
מפריחים, כמו יונים, חלומות לעננים,
יש פוסעים על חבל דק, רק לשמור על המשחק -
ויש אלה שפתאום נושרים.
עוד ועוד נוסיף לצעוד...
