עכשיו אנו עומדים את ואני והוא
וכל המבטים שלך מופנים אליו
אני מוסר אותך לזר הזה שבא
שרוצה פתאום לגנוב אותך ממני
עכשיו אנו עומדים את ואני והוא
מתחת לחופה את נראית עוד ילדה
אני מוסר אותך לזר הזה שבא
שהולך כך לשנות את חיי לתמיד.
כמה דאגתי לך בלילות הקרים
וכיסיתי אותך בחום עד שלך יבוא חלום
אהבתי אותך מכל כשספרת לי עד עשרים
וכשבכית, בכיתי איתך...  ביתי. 
והוא ביום אחד מכיר אותך יותר ממני
ואיך פתאום ידע באמת מה לך כואב
אני מוסר אותך לזר הזה שבא
שרוצה לתת לך שם אחר משלי.
בבית אחר תחיי איתו, לא איתי
ועליך שמלה חדשה שלא הכרתי
והוא יהיה איתך, איתך רוב הזמן
וכל יום יתפוס מקום בליבך במקומי.
כמה דאגתי לך...
הנה אנו עומדים את ואני והוא
מתחת לחופה את נראית כמעט אישה
אני מוסר אותך לבן הזה שבא
ומקווה שהוא יאהב אותך כמוני.
