החיים רק מתחילים בגיל שישים ושתיים
עד גיל שישים ושתיים זה הכל שטויות,
את מחפשת את דרכך
עוד לא יודעת איך לחיות
את מאוהבת, את קופצת
גבר פה וגבר שם
אחד מופיע, נעלם
אחד תופס את מקומו
הלב נסער, הלב נשבר
אבל הכל, הכל כל כך לא רציני
כי החיים רק מתחילים בגיל שישים ושתיים
וזהו בדיוק עכשיו הגיל שלי.
החיים רק מתחילים בגיל שישים ושתיים
מגיל שישים ושתיים זה נקרא לחיות
השארת המון מאחורייך
חלפו כבר כל הבעיות
את מסודרת, מבוססת
עסק פה, קצת כסף שם
הגבר שיבוא עכשיו
כבר לא יפנה לך את הגב
ואם הוא לא מבושש לבוא
זה לא בוער, עוד יש לך זמן, את תחכי
כי החיים רק מתחילים בגיל שישים ושתיים
וזהו בדיוק עכשיו הגיל שלי
