איש יוצא לו לבדו
למסע הנעלם
לא יודע מי יפגוש
מה למענו נרקם
הדרך עטופה סודות
לא עבר בה מעולם
חמוש בייצר לגלות
שבה הוא ייפול וקם
איש יוצא לו לבדו
ודרכו על שפת תהום
יום בהיר יימצא נתיב
אך מה אם יאפיל היום
אם אין מלאך פה לידו
מי יזהיר אותו פתאום
מי יוליך אותו סביב שיגיע בשלום
כל יום וליל במסלול חייו
ודאי כל יום נכתב
מעגל שלם כמסלול כוכב
הוא סוגר ושב
כל יום וליל הוא צועד עליו
זהיר ומחושב
כמו על חבל דק הוא מועד עליו
אבל נסוג ושב
כוכבו האם יפגוש כוכב
מה יבוא מי היא שיאהב
איש יוצא לו לבדו בעיניים בהירות
מה צופה לו העתיד
מה הוא עוד עשוי לראות
בדרך רצופה חידות
רק ליבו ילך איתו
לאורכו של הנתיב
הוא לא יעזוב אותו
כל יום וליל במסלול חייו...
