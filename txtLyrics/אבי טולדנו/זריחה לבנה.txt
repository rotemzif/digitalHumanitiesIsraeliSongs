מילים ועוד מילים
לחלל הנזרקות
לא מתחברות להיות משפט
לא מצליחות לומר דבר
דבר ועוד דבר
לא יוצרים כאן שום דבר
מונחים כאן עד מחר
מוזנחים עד מאוחר
לחכות, עד בוקר יעלה
וזריחה לבנה שם תאיר כל פינה חשוכה
ורוחות משחר ילטפו שוב את פני
סימני החיים לאט יפרחו בתוכי
ערפלים מתפזרים יגלו לי פתאום כי אינך, כי אינך
דמעה ועוד דמעה
זולגות מתוך עיני
לא יפריחו כאן שדות
לא יצמיחו שום תקוות
אדם ועוד אדם
מתלווים עד אי שם
מבקשים להתחבר
מעיזים להשבר
לחכות עד בוקר יעלה...
