כולם כבר פה, כולם ישנם
כולם הגיעו עד לכאן
להיפרד מהמאמא
כולם כבר פה, כולם ישנם
על הנשים ועל טפם
אפילו ג'ורג'יו הארור הגיע הנה מסיציליה
וכל ילדי המשפחה משחקים שם לידה
וקול צחוקם המתגלגל נשמע כמו מתנת פרידה מהמאמא
עוטפים אותה בנשיקות ומסדרים את השמיכות
כך נפרדים מהמאמא
ברגע זה אפשר עוד רק לשאת עיניים למרום
להתפלל בקול חזקף להתחנן אווה מאריה
אווה מאריה
כמה תודה, כמה כבוד
חבים אנחנו לך, מאמא
כמה כאב וזכרונות
תמיד סביב לך, מאמא
עכשיו בשמש צועדים גברים, נשים וילדים
כך מלווים את המאמא
זיעה נוטפת ממצחם ובאוויר הזה החם
נשמע לפתע מנגינה
ניגון בוכה של מנדולינה
האיכרים שבשדות נושאים עיניים לארון
יורדים בלאט על ברכיהם
גם הם חולקים כבוד אחרון לה, למאמא
מעל הקבר הטרי הם ניצבים כך בשחורים
עכשיו קוברים את המאמא
והנשים אז מתחילות לשיר יחדיו במקהלה
ושירתן העצובה נישאת למעלה כמו תפילה
אווה מאריה
כמה תודה, כמה כבוד
חבים אנחנו לך, מאמא
כמה כאב וזכרונות
תמיד סביב לך, מאמא
לא נשכח, לא נשכח
לא נשכח אותך, מאמא
