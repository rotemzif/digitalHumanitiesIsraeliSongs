אלוהים ברא אותה מצלע
ונתן בה רוח להבה
ומני אז בימים של צער וכאב היא עזר כנגדו,
ומני אז בימים של צער וכאב תמיד היא לצדו.
אלוהים ברא אותה כסלע
ונתן בה חום ואהבה,
ומני אז בלילות של רוח מייבב תלהיט את מיטתו,
ומני אז בלילות של רוח מטרף היא כתמיד אתו.
איש אוהב אישה
עצם מעצמו היא, גוף אחד
כמקשת זהב
יחד הם, לא ייפרדו לעד.
לא יאיר היום ולא הלילה,
לא יפרח שדה בלא מטר
ואיש לא יישאר לבד בלא אישה שתחבק אותו
ואיש לא יישאר לבד בלא אישה שתחזק אותו
אלוהים רואה הכל מלמעלה,
הוא נתן לו לאדם אותה -
והיא הציר המניע את גלגל חייו ומסובב אותו,
והיא הציר המניע את גלגל חייו, והוא אוהב אותו -
איש אוהב אישה...
