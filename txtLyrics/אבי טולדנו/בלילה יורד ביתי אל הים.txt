בלילה יורד ביתי אל הים,
וגלים מכים על חלוני.
הגגות מסביב קופצים ממקומם
ועצים מתנפצים מול ביתי.
ואם אלי תבואי לפעמים
רק אז תביני מן הסתם
כיצד עם העצים הרוטטים
יורד ביתי בלילה אל הים.
בלילה יורד ביתי אל הים
ודומעה הרוח בעיניו,
מלוחה מלוחה נושבה מן הגן
והתריס מתחנן על חייו.
ואם אלי תבואי לפעמים...
בבוקר חוזר ביתי אל החוף
הגגות שבים אז למקומם
וחמה ברקיע תכלת אינסוף
מקפידה על הסדר בים.
ואם אלי תבואי לפעמים...
