לא רחום ולא חנון
הלילה בשדרות
ואין בו חסד רב
ולא שלווה תמימה
אבות נושאים תפילה ואמהות ערות
וילדים חולמים על מלחמה
הייאוש עורב ליד הבית בשדות
ומאיים להיכנס לטלטל
אך אין לו סיכוי כמו באגדות
שנרקמו בארץ ישראל
כי כשאור היום עולה
ונוף הנגב מתגלה
אתה רואה פתאום את סוד האהבה
אתה שלם ומחובר
לאנשים ולמדבר
ולצלילים הישנים של התקווה
ואז אתה מוכן לזרום
בתוך אפיק של אור וחום
ואת ההבטחה לשאת מיום אל יום.
יש מקום שיש בו משפחה וחברים
ויש בו משחקים ומוסיקה טובה
אז בואו נאסוף ונאחה שברים
ונתכונן לעוד שמחה קרובה.
כי כשאור היום עולה...
