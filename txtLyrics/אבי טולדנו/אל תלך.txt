רציתי לרדת לתהום האין-סוף
ולראות הפלאים, שבים
אך קול עצרני תוהה על החוף
וקרא: "אל תרד בני לשם!"
"אל תרד, אל תרד, בני לשם
כי אכזר, כי אכזר, הוא הים"!
רציתי ללכת לשדה-הקרבות,
להביט בגופות ובדם,
אך קול, שהיה חד כמו חרבות,
לי קרא: "אל תלך בני לשם!"
"אל תלך, אל תלך בני לשם
אל תביט בגופות ובדם"!
חזרתי הביתה חיוור ותוהה
כדי למצוא מנוחה מן היום,
שמעתי קולה של אימי לי קורא:
"בוא לכאן, בני, אלי, גש הלום"!
"בוא לכאן, בני, אלי, גש הלום,
פן קולי יעלם ויידום!"
