ראיתי את הקיץ ניצב על רגליו
בעיניים פקוחות.
אש ירוקה יקדה בעיניו
והציתה את כל השדות.
ראיתי את הקיץ,
ראיתי את הקיץ,
ראיתי את הקיץ בא מן המזרח.
שמעתי את הקיץ,
שמעתי את הקיץ,
שמעתי את הים שוטף ונאנח.
ראיתי את הקיץ נופל על ברכיו
בשדות צהובים.
שמש תמוז צרבה לחייו
ונשקה לשפתי ענבים.
ראיתי את הקיץ,
ראיתי את הקיץ,
ראיתי את האופק שב ומאדים.
שמעתי את הקיץ,
שמעתי את הקיץ,
שמעתי את הרוח שר בעננים.
ראיתי את הקיץ שוכב על גבו
בצדי הדרכים.
צמת כבישים רתח בלבו
ובשל את הנוף על אדים
ראיתי את הקיץ,
ראיתי את הקיץ,
ראיתי את עצי המחט בוערים.
שמעתי את הקיץ,
שמעתי את הקיץ
שמעתי את ימי הגשם דוהרים.
