הביטי רגע בראי, אני שואל אם זה טבעי
בסך הכל ארבע שנים, ותסתכלי איזה פנים
איך הפרצוף שלך מוזנח, ואיך הבגד לא מונח
ותסלחי לי השומן, יכולת לדאוג לזה מזמן
ואיך בכלל את השתנית, איך את נראית, איך את נראית.
הגלגלים שבשיער, והחלוק וכל השאר
בגלגולך זה החדיש, את משאירה אותי אדיש, כן...
כשהיית כלה נאה, הייתה לך איזו השפעה
עכשיו אני חשוב כמת, איך את נראית, איך את נראית.
בין ידידים איזו בושה, אפילו אין את מרגישה
איך את נתקעת לשיחה, תמיד באמצע הבדיחה
בנוכחות החברות, את מעירה לי הערות
שלפעמים, וזה לא צחוק, לי מתחשק אותך לחנוק...
אז אני שואל אותך כעת, איך את נראית, איך את נראית.
ארבע שנים בסך הכל, והשינוי כל כך גדול
אם לא תשגיחי על עצמך, את תראי כמו אמך
אולי תרדי שני קילוגרם, תשימי אודם פה ושם
תשימי לב בבקשה, אחרי הכל הינך אישה
יותר מזה, הינך אישתי, עשי טובה והתקשטי.
קצת התעמלות קצת מספרה, קצת חצאית יותר קצרה
חזרי להיות הנערה, איתה עשיתי הכרה
עשי טובה התיפיפי, ראשך הניחי על כתפי
ובואי ונשכח כעת, איך את נראית, איך את נראית.
