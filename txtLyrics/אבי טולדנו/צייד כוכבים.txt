פירשו לי כנפיים,
נעוף לשמיים,
נעוף עם הרוח הטוב.
נביא את השמש,
כוכב מליל אמש,
נשוב עם הטל הרטוב.
הדרך זורמת,
אל על מתרוממת,
מעל אופקים מוזהבים.
ובין הערביים
מלאך משמיים,
נושף באבק כוכבים.
זה הזמן זו העת
הרכבת יוצאת,
אל כוכבי המרום הגבוהים.
גם ירח ושמש יודעים
שאנחנו באים!
נשוט לתומנו,
אוריון לצידנו
בחוג הסרטן המואר.
אם אצה דרכנו
נישבור צימאוננו
בשביל החלב המוכר.
נהיה על הגובה
בארץ הנוגה
בצל הכיפה הכחולה.
ניפרוש את הרשת
נילכוד את הקשת
ואת הדובה הגדולה.
זה הזמן זו העת...
אריה בשמיים
טלה ומאזניים
סרטן, בתולה ועקרב.
דגים יש ברשת
גם שור וגם קשת
וגדי שהפך לכוכב.
פירשו לי כנפיים
נעוף לשמיים,
נעוף עם הרוח הטוב.
נביא את השמש
כוכב מליל אמש,
נשוב עם הטל הרטוב.
זה הזמן זו העת...
