כל אחד רוצה להיות כוכב
כל אחד נושא לאור עיניו
גם האיש המתבודד, שבקושי מתיידד 
כן, גם הוא שחקן בנשמה
העולם כולו במה
כל אחד רוצה להיות כוכב
כל אחד נושא לאור עיניו
ברחוב או במצעד, במטה או במשרד
כל מקום על פני האדמה
העולם כולו במה
הצגה נגמרת, מתחילה אחרת
בכל שעות היממה
לפעמים בן רגע יש שכר ליגע
לפעמים לשווא
אך כל אחד נכסף
להיות כוכב בימי חייו
כל אחד רוצה להיות כוכב
כל אחד נושא לאור עיניו
בביתו בין ילדיו, בצאתו בין ידידיו
מזריחה ועד שקיעת חמה
העולם כולו במה
כל אחד רוצה להיות כוכב
כל אחד נושא לאור עיניו
תנו חיוך הושיטו יד
והנה כוכב נולד
לשעה אחת של נחמה
העולם כולו במה
