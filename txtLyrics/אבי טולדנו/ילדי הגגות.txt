על הגג גרים הילדים,
בודדים ואבודים.
ילדים שעולמם,
השמש והים,
וחלומם -
אופק העולם.
בתמימות שרים הילדים,
נודדים מגג אל גג.
ילדים שימיהם,
השיר והדממה,
לילותיהם -
פחד ואימה.
על הגג.
סתיו נוגה עיניים
וגם החורף בוכה.
האביב הבא הוא תקווה,
קיץ חוזר לקצב.
בוקר קר ידיים
וצהריים דומעים
והערב, הוא נחמה,
לילה חוזר לעצב.
על הגג גרים הילדים,
בודדים ואבודים.
ילדים שעולמם -
השמש והים
וחלומם -
אופק העולם.
על הגג חיים הילדים,
יום חולין וערב חג.
ילדים שתקוותם -
האושר המושלם
וערגתם -
אהבת חינם.
על הגג.
לבנה עם ליל
ועם השחר-חמה,
מנשקות את כל הילדים,
נשיקתן יוקדת.
מלאכי שמיים,
שם מהלכים בדממה,
משגיחים על כל הילדים,
כמו שם היה גן עדן.
