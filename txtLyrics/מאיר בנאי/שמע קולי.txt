שמע קולי אשר ישמע בקולות
והאל המקבל התפילות
והעושה בלי חקר גדולות
ונפלאות והנורא עלילות
והחכם והקיים לעולם
והגיבור עלי כל היכולות
והרחום והחנון והטוב
והחסיד והמרבה מחילות
אשר ענה לאברהם ויצחק
וישראל למלאות כל שאלות
והעונה בבית כלא ליוסף
ומבור העלהו לגדולות
והעונה במצרים לעמו
והוציאם לחרות מסבלות
והעונה לכל צדיק וחסיד
אשר היו בכל דור בקהילות
והעונה אניות ים בסערות
והעונה למתענה במחלות
והעונה להולכים בישימון
והעונה אסירים בכבלות
והעונה לכל צועק וקורא
וכל באים לפניך לחלות
שמע קולי אשר ישמע בקולות
והאל המקבל התפילות
והחכם והקיים לעולם
והגיבור עלי כל היכולות
והאל המקבל התפילות
שמע קולי אשר ישמע בקולות
