מסתובב בלי סיבה ברחובות
בלי לדעת לאן
נדלקים כבר בחוץ האורות 
ואני על ענן
השמים יפים האדום
והכל מסתובב
מישהו מנגן לי שירים
וזה שוב מתקרב
חוגג בעיר לבד
לבד בעיר לבד
מסתובב ברחובות מזמזם
את השיר המוכר
הבתים וכבישים מתפתלים
במסלול די מוזר
האורות בראשי נדלקים
כמו אורות תאטרון
המסך שוב עולה ואני
לא רוצה עוד לישון
חוגג בעיר לבד
לבד בעיר לבד
אולי הלילה אולי הלילה
אמצא
ציפורים משייטות מעל גג
לו הייתי כמותן
לא הייתי עולה לשחקים
זה משחק מסוכן
מתלבש רק לפי האופנה
וחושב לעצמי
אם הייתי יושב בפינה
מי יהיה במקומי
חוגג בעיר לבד
לבד בעיר לבד
אולי הלילה אולי הלילה
אמצא 
