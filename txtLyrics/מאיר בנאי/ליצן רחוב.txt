הוא שוב מחופש לליצן רחוב
אבל בפנים הוא נסיך
הולך ברחוב בערפל
לוקח לו זמן להמשיך
ליד פנס הוא נעצר
ושר את השיר שחיבר
השיר על מוות ואהבה
ועל אדם שבפנים הוא בוער
הוא מסתובב כמו מחוגים
בלי שום שעה לעצור
הוא מדבר אל היונים
והן עפות לאחור
בוא אל ביתי אז היא אמרה
אישה בשמלה אדומה
והוא ברח והוא עכשיו
שר לה מתחת פנס
והיא בשמלה האדומה
עומדת ליד החלון
הקול שלו נוגע בה
אבל הוא רחוק כמו חלום
ליצן רחוב זה מה שהוא
והוא שר את השיר בשבילה
השיר על מוות ואהבה
בשקט היא בו מביטה
הוא מסתובב כמו מחוגים...
