המשחק בקוביא מכתו טריה
ואחריתו שאיה יקולל בשערים
יפזר ממונו ויוסיף עוונו
גם מורד בקונו בשבועות שקרים
יחשוב כי ירוויח ולעולם לא יצליח
ובימיו לא יפריח כי אחריתו מרורים
יאכל בחיפזון בלי ברכת מזון
גם ימצא רזון כעינוי כיפורים
יילך מעיר לעיר מקומו לא יאיר
והוא עני וצעיר מדלג על הרים
ראשו פרוע וביגדו קרוע
כי רוע ירוע לעצמו ולאחרים
כל אנשי ביתו שונאים אותו
ומצפים יום מותו בשמחה ובשירים
המשחק בקוביא יקולל בשערים
יפזר ממונו בשבועות שקרים
יחשוב כי ירוויח ואחריתו מרורים
המשחק בקוביא...
