בבוקר בהר נישא באלומות
חברים שקועים עוד בחלומות
וכבר הופעת שלווה כשילוח
נתח מאלוה פרוסה של בדולח
אישונך בקורי נים ושחוק
כנרת קרובה או ים רחוק
מתגלית ומסתתרת
לעמקים דוברת
ימה תמימה עתיקה וזוהרת
מכנור גווך בוקע בקול
לחן עתיק מזמור כחול
חיקך נחשף לגליל הרים
וחכמת יופיך כאנקת גבהים
כוכבים שאחרו ואוהבים שהקדימו
נסחפו ברשת קסמייך שהשכימו
החופים מנגד קורצו מתומר 
ובאלומות השתחוו שבלים לעומר
מתגלית ומסתתרת...
