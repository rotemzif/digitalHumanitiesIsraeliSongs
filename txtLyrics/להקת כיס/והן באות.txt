והן באות קלות כמו אילות
עוד הן צופות בך ימים ולילות
כך מחכות שתעמוד במבחן
הן כבר יודעות הרי הגיע הזמן
שמע לא כדאי סתם לאבד אותן
שמע לא חשוב אם לא היית מוכן
אל תעצר באותה השלווה
לך לך לאהבה
לך לך ואל תירא
גם ברוח השבירה
לך לך ולאורה 
יש ברירה ברורה
לך לך ואל תחת
מאמת פשוטה אחת
לך לך ובדמותה 
גם אתה איתה
תתגבר כמעין גואה
וכבונה בית
תשמור כל מראה יפה
תוך מסווה נאמן
הן באות והן הולכות
והן כמותך בכל פינה
הן ברגל הן ברכב
הן איתך בכל עונה
בחליל ובמצלתים
כל המחולות שהתחלפו דרכן
הן קרובות הן רחוקות 
והן לבד או לא לבד
הן בגוף והן בנפש
משהו בך נרעד
למשמרת למזכרת
כל החלומות 
שהתפרקו איתן
והן באות קלות כמו אילות
עוד הן צופות בך ימים ולילות
כך מחכות שתעמוד במבחן
הן כבר יודעות 
הרי הגיע הזמן
אל תתקרב לאש גדולה מדי
אל תיכנס למה שכבר לא כדאי
שמע לצלילים שברקע איתך
לך לאהבתך
לך לך ואל תירא...
