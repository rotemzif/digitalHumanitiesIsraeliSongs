אליאור תמיד אומרת שהחיים שלה הם כמו סרט 
דל בתקציב והפקה 
איך קרה שהבטחה כל כך גדולה 
חלפה בקול דממה דקה? 
כל ערב היא חוזרת אל הבית במבשרת 
אל בעל וילדה קטנה 
החיים עברו כמו רגע שנמחק 
אבל פתאום היא לא מבינה 
אליאור... אליאור... 
מייפה היא מקשטת את השגרה המקומטת 
למרות שאין לה בשביל מה 
עוד דמעה סגולה של מייק אפ מכסה 
על מה שלא תגיד אף פעם 
אליאור... אליאור... 
איך התרוקנה תוכנית החיסכון של האהבה? 
הרגע שהיה ונעלם ושוב לא יחזור אל אליאור 
הם קראו לה על שם כל מה שאין לה
אליאור.
