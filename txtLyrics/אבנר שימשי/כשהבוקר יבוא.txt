תבכי בשבילי על אובדן המילים
על נטל שתיקות מתארכות.
תבכי בשבילי על חוסר אונים
על ימים מתרוקנים משעות.
סלחי לי כעת על מגע מתעצל
על חרש ימים אחרונים
ותבכי בשבילי כי אני פוחד
מדמעות, מסופים.
תבכי בשבילי עוד לילה אחד
כשהבוקר יבוא
שוב נהיה לבד.
אחרי ששכבנו אתמול את אמרת
"אתה לא אוהב מספיק"
תבכי לי עכשיו על אובדן התמימות
ועל מה שאותי משתיק.
סלחי לי על מגע מתעצב
על חרש ימים אחרונים
ותבכי בשבילי כי אני פוחד
מדמעות, מסופים...
חבכי בשבילי עוד לילה אחד
כשהבוקר יבוא
שוב נהיה לבד.
