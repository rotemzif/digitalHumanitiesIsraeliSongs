מִן הַיָּם הַפָּתוּחַ
מְפַיֶּסֶת הָרוּחַ 
עַל גַּלֵּי הַזָּהָב 
נוֹשֵׂאת נִגּוּן שֶׁל סְתַו 
שִׁירָה חֲגִיגִית מִתְלַבֶּשֶׁת עָלֵינוּ 
מִתְקַשְּׁטִים הַצְּלִילִים פַּעֲמוֹנֵי עַרְבַּיִם 
הַגְּפָנִים בּוֹרְקוֹת אֵלֵינוּ 
הָבָה נַשִּׁיק עוֹד כּוֹסִית לְחַיִּים 
שָׁנָה חֲדָשָׁה פּוֹרֶשֶׁת כַּפֶּיהָ 
עֲסִיס רִמּוֹנִים מַסְמִיק לְחָיַיִם 
דְּבַשׁ נִגַּר יַמְתִּיק יָמֶיהָ 
שֶׁל אַרְצֵנוּ בְּחַסְדֵי שָׁמַיִם
