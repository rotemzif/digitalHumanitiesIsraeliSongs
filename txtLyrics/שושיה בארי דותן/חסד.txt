פִּתְחוּ לִי שַׁעֲרֵי שָׁמַיִם 
שִׁירִי קוֹרֵא תְּפִלָּה 
פִּתְחוּ לִי מְבוֹאוֹת עוֹלָם 
אָבוֹא בָּם אוֹדֶה יָהּ 
בְּזֹהַר רְקִיעִים נִלְפֶּתֶת 
בֵּין צִלְלֵי הַזְּמַן 
עֶרְגָּתִי אֶל עָל נוֹסֶקֶת
נֶעֱתָר הַשַּׁחַר נֶאֱמַן 
עֲלָטָה נִפְרֶדֶת נָמָה 
נְמוֹגִים קִסְמֵי הָאֹפֶל 
שָׁמַיִם מִתְרַצִּים בְּחֶסֶד 
בּוֹהֲקִים אַבְנֵי הַכֹּתֶל 
"יְהִי שָׁלוֹם בְּחֵילֵךְ שַּלְוָה בְּאַרְמְנוֹתַיִך"
