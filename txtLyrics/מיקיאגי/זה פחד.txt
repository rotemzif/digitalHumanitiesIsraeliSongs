אחרי מבט לחדשות
קשה להרדם
כי יש פחדים וחששות
וחושך מאיים
אני צריך פתרון בזק
וחיזוקים קרובים
ואז מתחיל לחשוב חזק
רק על דברים טובים.
כן זה פחד, זה פחד משמאל מימין
אך הבוקר יגיע אם רק נאמין.
לי אין תשובות לשאלות
לכן עלי לחלום
ולמלא ת'סוללות
כי גם מחר יש יום
יש כל מיני דברים יפים
יש גלידה ויש ים
וכשאנחנו עייפים
הכל גם בחינם.
כן זה פחד, זה פחד משמאל מימין
אך הבוקר יגיע אם רק נאמין
בסופו של החורף אביב שוב נברא
והטוב ינצח תמיד את הרע.
