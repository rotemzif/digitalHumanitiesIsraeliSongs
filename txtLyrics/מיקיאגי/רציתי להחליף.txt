רציתי להחליף את אחי הקטן
באח קטן אחר
אבל אמא ואבא אומרים כל הזמן
שזה בכלל לא עוזר 
הם אומרים שעל סמך נסיונם בעבר
כל האחים הקטנים הם בדיוק אותו דבר
רציתי להחליף, הייתי מעדיף
הייתי עצבני כל כך שבא לי להחטיף
אך אם כל האחים הם בדיוק אותו דבר
אז אין מה לעשות אני נשאר
רציתי להחליף את אבי ואמי 
בזוג הורים אחר
אבל יוסי ודני אמרו לי בגן
שזה בכלל לא עוזר
גם להם רק אומרים 
לא ולא, אי אפשר
כל ההורים בעולם
הם בדיוק אותו דבר
רציתי להחליף, הייתי מעדיף
הייתי עצבני כל כך שבא לי להחטיף
אך אם כל ההורים הם בדיוק אותו דבר
אז אין מה לעשות אני נשאר
רציתי להחליף את עצמי 
ואת שמי בילד קצת אחר
אבל יש לי בייננו הרגשה 
שזה בכלל לא עוזר
שכל מה שקורה לי קורה גם לשאר
כל הילדים כנראה 
הם בדיוק אותו דבר
רציתי להחליף, הייתי מעדיף
הייתי עצבני כל כך שבא לי להחטיף
אך אם כל הילדים הם בדיוק אותו דבר
אז אין מה לעשות אני נשאר
