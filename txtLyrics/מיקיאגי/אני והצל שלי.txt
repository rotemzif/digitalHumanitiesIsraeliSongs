אני והצל שלי
הולכים ברחוב
הוא לא עוזב אותי לרגע
תמיד נשאר קרוב.
אני והצל שלי נוסעים לים
אנחנו נכנסים למים
כמו תאומי סיאם.
אני והצל שלי
רצים בכיף
והוא תמיד מפסיק ברגע
שגם אני עייף
אני והצל שלי
יושבים בגן
ויש לו סבלנות לשבת
כל זמן שלי יש זמן.
אך לפעמים אני רוצה ללכת לאיבוד,
להסתובב לבד בעיר בלי מלווה צמוד
ואז אני בורח לא יכול להסתתר,
כי רק מצל חרוץ כזה קשה להיפטר.
אני והצל שלי
יוצאים עם אור
בבוקר הוא עוד רץ קדימה
בערב מאחור
אני והצל שלי
באפלה:
אני רוקד עם בת מלך
והוא עם צל צילה.
אך לפעמים אני רוצה...
אני והצל שלי
הולכים ברחוב
אני והצל שלי
נוסעים לים
אני והצל שלי
זיווג שטני
עד שפיתאום איני יודע
מי הוא - ומי אני
אך לפעמים אני רוצה...
אני והצל שלי
שוכבים לישון
ואין לדעת מי משנינו
מחר יקום ראשון.
אך לפעמים אני רוצה...
