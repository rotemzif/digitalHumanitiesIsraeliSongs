הלכתי יחף לכתוב לך מכתב 
הלכתי לחוף באמצע הסתיו, 
לזכור בערגה שעות אהבה 
לכתוב לך מכתב על זמן שחלף. 
באצבע כתבתי בחול הרטוב 
מכתב לך כתבתי עם ריח של חוף, 
באצבע כתבתי בחול הרטוב 
עם רחש צדפים וליטוף של הַגלים. 
נאלמו כל המילים במחול האוהבים 
כבר סופר על זה שנים מימי הנעורים, 
כציור לאור כוכב בעיניה השתיקות 
יד ביד עם רגשות, יד ביד עם התקוות. 
הלכתי יחף לכתוב לך מכתב 
נכנסתי תוהה אל תוך חשכה, 
מלאתי כוסית ברחש צדפים 
אהבתי אותך כדרך חיים. 
באצבע כתבתי בחול...
הלכתי יחף לכתוב לך מכתב 
הרוח נשב בקור אל ליבי, 
בליל עלטה אקיץ מחלום 
מכתב בתוכי נשאר לו עד תום. 
באצבע כתבתי בחול...
הלכתי יחף לכתוב לך מכתב
