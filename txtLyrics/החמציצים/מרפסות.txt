שחר צח שלווה וחסד
נח הפיקוס במרפסת
מטולל צינה ושקט
פתע שמש מגהקת
מרביצה קללה רוסית
אדירה ועסיסית
נפקחים ריבוא תריסים
עיר נעורה למסים
מרפסת מול מרפסת
אל בוקר טוב פורצת
שלום וד"ש פורשת
זו עיר של מרפסות
בחלוק סקנדל הבוקר
אצה לה מרת קסוקר
לתקן את התסרוקת
שעלתה כל כך ביוקר
שמש מתייבש חיתול
גברת אברבוך ממול
מוציאה תינוק ללול
פח אשפה זנב חתול
מרפסת מול מרפסת
שטיחי פרס פורשת
חובטת כר וכסת
זו עיר של מרפסות
השעה היא תשע וחצי
בנו של דוקטור מרקובצקי
מנסר כבר את הצ'לו
אלוהים מה נעשה לו
מתבדרים דגלי הלובן
גופיות גם תחתונים
בדם קר נרצח בטהובן
על פסנתר התמרונים
מרפסת מול מרפסת
קונצרטית גם קוצפת
צוחקת גם חוצפת
זו עיר של מרפסות
אחרי הצוהריים
אוטובוס חוזר אפריים
רדיו מנג'ז סינקופית
חדשות מפה סינופטית
ערב בא במקהלה
קול ציון לגולה
התינוק עיניו עוצם
ניד נדלק לו פלורסצנט
מרפסת מול מרפסת
שותה קפה נוגסת
ודו כיוף גורסת
זו עיר של מרפסות
בייביסיטר מפהקת
התינוק מרטיב בשקט
גלובוס של בחינות נושכת
במרפסת של קסוקר
משחקים עד אור הפוקר
השעות חולפות ביוקר
במזרח יורד הבוקר
מרפסת מול מרפסת
בשנת הטל רוחצת
ותם השיר בחסד
זו עיר של מרפסות.
