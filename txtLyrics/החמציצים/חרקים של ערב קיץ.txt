אז הציקדה מתמלאת מן עצב בחזה
מעין עצבות כזאת להתפקע
כרגע היא פותחת בצקצוק כזה הוזה
שמתחשק ממש להשתגע
הנה קולו של הצרצר עולה מן החורשה
צרצור אוהב, כואב - הכל ביחד
גם החגב ומשפחתו עונים מן המקשה
השפירית בדשא מתייפחת
אולי למעלה מחמש דקות סביב המנורה
שהפרפר מקשיב, רוטט בשקט
או גחלילית קטנטונת מתרוצצת שיכורה
ואיך נדע במה שהיא חושקת
אחד או שניים או שלושה או כמה חרגולים
אובדי עצות מול חרגולה נרגשת
מנחמים, מנחמים ואין להם מילים
יבחוש מסכן נדבק עכשיו לרשת
והשממית הסבלנית תוהה ונבוכה
הו, הציקדה, יש לה מצב רוח
גם שניים מקקים כמעט על סף המדרכה
עצרו פתאום, אבל רק סתם לנוח
