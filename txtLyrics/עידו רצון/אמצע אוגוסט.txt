נכון שכבר אמצע אוגוסט
וכולם כאן עסוקים בלהשוות
אם חם כאן השנה יותר
אני דוהר על אופניים בצהריים אדירים
מנסה להתאזן עם מה שיש
והרוחות שמנשבות
כמו מלחמות של ילדים
שמבקשים להיות הכי חזק  הכי גדול
ומנגד איש חשוב
שמחייך חיוך תמים, או לא...
ולא רואה אותי, לא.
עוצר לרגע
מניח יד על מצח
מנסה להיזכר
עוצר לרגע
מניח יד על מצח
מנסה להתקרב, הכי קרוב שיש
למרות חומות של אש
תראה איך היינו פעם
איך חיינו פעם באמת
בלי אלבומי תמונות על קיר זכוכית
רוחות חמות גם הן היו כאן
לאן כולם רצים
ולא רואים.
