באופן גורף יש דעה שסוברת
היקום מתרחב כנראה זאת אומרת
שאפשר להתחיל בספירה לאחור
ממילא נשאבים אל החור השחור
ובצורה נקודתית ממשיכים המומחים
בלשון מצוחצחת וסבר פנים
דאגה אמיתית שניקח בחשבון
התלקחות רבתי במזרח התיכון
את מס השלום נשלם בריבית
לא נותר לנו על מי לסמוך אלא
על ארצות הטמטום והברית
שהופרה נשכחה נשברה
והאל מתבונן רק כי אין לו ברירה
צא מתוך הסרט
אם הכלי שבור אין אמונה
וקל יותר להדביק ולחבר
אם ניתן קצת אהבה
וגם קראתי ראיון עם איש הרוח שניזון
מהספרים שהוא כותב על הסכסוך בטון נוקב
על יחסי כוחות שווים על זעקת המדוכאים
ועל איך עוד עשרים שנה כבר לא תהיה כאן מדינה
ועוד אחד אחמדניג'ד שמאיים שעוד תרעד האדמה
והוא ימחק את האומה בלחיצת כפתור תמימה
ויביא את הסוף המר אל מקומו בשלום
אבל אני אומר
צאו מתוך הסרט
אם הכלי שבור אין אמונה
וקל יותר להדביק ולחבר
אם ניתן קצת אהבה
זה מה שהם אומרים...
וגם אצלנו בשכונה יש אישה שמתקשרת
עם רוחות שלא רואים בעין וזה מה שהיא אומרת
בעידן החדש הופך הרוב למיעוט הערב רב המזדנב
והאיש הפשוט מקיץ משעבוד תודעתו המנומנמת
ומתעורר למציאות שהיא את עצמה חולמת
ואף על פי ולמרות שזה נשמע אמיתי
את השקר הבא הייתי חייב להמציא
בלי לחפש עוד תירוץ או לשחד בסיבה
לשכוח מה שאומרים ורק לתת אהבה
