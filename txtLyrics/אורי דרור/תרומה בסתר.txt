וְהִנֵּנִי, 
אֵינֶנִּי 
אֶלָּא 
זֶרַע 
אֲבוֹתַי 
שֶׁפָּרַח אֶל אַרְבַּע כַּנְפוֹת הָאָרֶץ 
כַּחוֹל אֲשֶר עַל שׂפַת הַיָּם - 
וְהָלְאָה מִמֶּנּוּ, 
הָלְאָה מִשְׂפָתוֹ. 
אֱלוֹהַי, 
עֲנֵנִי. 
אַלְלַי, 
שַׂאֵנִי 
מִכָּאן – 
זֶה רַע. 
אַהֲבוֹתַי – 
שֶׁבָּרְחוּ אֶל אַרְבַּע רוּחוֹת הַשָּׁמַיִם 
כַּסּוֹד אֲשֶׁר נִטְרַף בַּיָּם. 
שֶׁפָּרְחוּ אֶל אַרְבַּע רוּחוֹת הַשָּׁמַיִם 
כַּחוֹל אֲשֶׁר עַל שְׂפַת הַיָּם. 
וְהָלְאָה מִמֶּנִּי, 
הָלְאָה מִשְׂפָתַי. 
הָלְאָה מִבֵּיתִי, 
הָלְאָה מֵעָלַי.
