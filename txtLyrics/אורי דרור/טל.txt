עמוד השחר עולה בעל כורחו 
וזורה אור על עיר רדומה. 
קרני שמש בתוליות 
חודרות מבעד לתריס. 
משיל שמיכה, מוחה זיעה
טובל פנים במים
יורד למטה בעצלתים. 
בכיור נשארו כלים מאתמול. 
מרתיח קומקום, מכין משקה 
(תורת חיים על כוס קפה). 
וכעת אתהדר לי במיטב נוצותי 
ואצא לרחוב
טיפות של טל על גגות הבתים 
ופיסות של עיתון ישן על המדרכה
אויר פסגות אקח לריאות 
ואחשב מחשבות טובות
רגלי נושאות אותי אליך 
אני בטוח
