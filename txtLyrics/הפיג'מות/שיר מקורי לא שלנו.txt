כשהייתי אז בגן לא היה לי אמרגן
היה לי רק אורגן כזה מאוד קטן
קנו לי תקליטים, שמעתי זמרים
מאז אני כותב שירים בדרך כלל דומים
זה הבית השני ועוד מעט יבוא פזמון
זה שיר עם אמירה, בתקווה יהיה המנון
נלחם על הזכויות, נשיר לתמלוגים
רק חבל שהשירים שלנו לא מקוריים בכלל
אולי זה איזה וירוס
כך אומרים לי הרופאים
אולי זאת סתם שפעת ואנחנו מושפעים
לא גנבנו כלום
לא גנבנו כלום
לא גנבנו כלום
אבל זה לא שלנו
כמו שירים גנובים אני ואת והתופים
את המצילה, אני טובע בצלילים
הלחן עממי, לא ברור של איזה עם
ו"אוהב אותך" זה כתוב אצל כולם
לא גנבנו כלום...
ואם השיר הזה נשמע לכם מוכר
זה רק מפני שהוא בדיוק אותו דבר
לא גנבנו כלום...
