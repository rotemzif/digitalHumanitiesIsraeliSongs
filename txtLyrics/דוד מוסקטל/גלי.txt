אם רק תבואי אליי...
בואי גלי, ספרי מה הוא עושה לך,
איך לעזאזל, הוא תפס אותך ?
מה אמר לך, כשהייתם לבד ?
כמה יפים הכוכבים, שיאהב אותך לעד. 
הבנאדם ראה יותר מדי סרטים,
בחיים, גם הגיבורים מתים.
לא בורחים בשנייה האחרונה, 
הקוסם סתם כולא את היונה.
החייל מפחד להילחם,
והאב מסרב להתנחם.
הסתכלי באמת, מה יש לו לתת - 
האם זו רק עוד פרסומת ?
אם רק תבואי אליי...
בואי גלי, ספרי מה הוא עושה,
איך לעזאזל, הוא עושה את זה ?
מה לחש לך בלילות השחורים ?
אני לא אבטיח לך הרבה.
רק אהבה, שהיתה רדומה.
יש לי, יש לי נשמה, שעדיין פועמת, אדומה.
מחכה. מחכה. שתקחי.
בואי.
אם רק תבואי אליי...
החיים מלאים אשלייה. 
הזהרי, ילדה קטנה
 מי נותן לך מתנה.
אם רק תבואי אליי...
