תתני לי את הדבש דבש דבש.
נושק לשפתיך, מכור לזה ממש.
למה את בורחת ואת עדיין כאן ?
הסתכלי עליי, בואי ונישן.
רגע מטייל בשדרה, עלים נופלים.
שקט פסטורלי והחיים קלים.
את לידי לנצח נצחים,
הייתי מה זה בסדר, הבאתי לך פרחים.
פתאום, בהבזק, הכל משתנה.
העלים מתעופפים, מתרסק לו המבנה.
עוד לא בנוי עד הקומה הראשונה
כבר נופל. בגלל הצורה המשונה.
תתני לי את הדבש דבש דבש.
נושק לשפתיך, מכור לזה ממש.
למה את בורחת ואת עדיין כאן ?
הסתכלי עליי, בואי ונישן.
תתני לי את הדבש.
החומר שאותי כבש.
עוד מנה קטנה מהרעל המתוק,
תגרום לזמן קצר לפחדים לשתוק.
כמו הים הכחול, את מזמינה אותי לבוא 
ואז שולחת גל שאומר לי, לך מפה.
כך פתאום, אני מתאים לך, מקסים לך.
כך פתאום, אני מכאיב לך.
חרטתי את שמך על ליבי וזה כואב.
למרות הדם, אותך אני אוהב.
למה הסוף לפני ההתחלה ?
איך התרופה היא גם המחלה ?
תתני לי הדבש...
