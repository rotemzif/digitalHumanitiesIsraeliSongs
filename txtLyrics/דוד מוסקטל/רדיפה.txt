לא אחזה את הבאות, או אקשיב לנבואות.
עברית שפה קלה, הסתכל במבואות.
הכל שם כתוב, שחור ולבן,
אין לנו כבר זמן.
אחים שקרעו , וים שנחצה.
עבדות ושואה, הסתכל מה יצא.
שגעון רדיפה, מעט מול רבים.
פחד נורא, נרותינו כבים.
נמאס כבר מהרדיפה,
אהבה היא עדיפה.
שים הכל בצד, לא חשוב מה שהיה.
זו הארץ שאוכלת את יושביה ? או אנחנו ?
ומה תמיד עשינו, כשהגענו ?
שבעה סיבובים מסביב ליריחו ,
והחומה תיפול.
הכל נכתב בדם, אמת לאמיתה.
פקח את עיניך, הסתכל היכן אתה.
עומד על שלך, אבל בשביל מה ?
כל הזמן נלחמת, עכשיו גם בשבילך.
נמאס כבר מהרדיפה,
אהבה היא עדיפה.
שים הכל בצד, לא חשוב מה שהיה.
ותשקוט ארבעים שנה...
