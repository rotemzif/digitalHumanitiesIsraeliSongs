היא גחנה אל נפשי
לנגוע בבכי שבגרוני,
שוכן עד -
נגיעתה עושה בי
קרעים קרעים.
קשה ללב אובד
עם חשכות
ועם מילים -
אל תשליכני מלפניך
וכאשר אקיץ מחלומי
וחושך יהיה סביבי
ורהיטי הישנים ישמיעו
קולות נפץ דקים -
אל תסתיר פניך ממני.
כאשר אקיץ להרהר
המתקו כל כך הסיפורים
שמספרים החושים
לנישמתי -
(האם סיפורים מבצרי?)
הלא בשעה אבלה עשנה
בי נגע בקשיחות של מליצה
אף יופיו הרך של פרח.
כאשר אקיץ בוכיה
לו אדע
לאן מובילים את חיי
השמיים.
