ידידי עשה חליל לי
מקנה ירוק של סוף
ואמר עכשיו נגני לי
שיר שמח או עצוב
חלילי עשוי מסוף הוא
ועל כן הוא מחלל
איך השמש והצל
נשקפים בראי המים
חלילי עיתים עצוב הוא
ועל כן הוא מילל
כמו שועל קטן עזוב
שאבד בתוך הסוף
חלילי צוחק בקיץ
חלילי בוכה בסתיו
באביב הוא מתרונן לו
כציפור בראש ענף
אך בחורף הוא שומע
איך הרוח בעלים
לבדו לשיר יודע
כאלף חלילים
מי יודע איזה פלא
אי הדרך נכנסו
כל המנגינות האלה
אל קנה ירוק של סוף
ידידי עשה חליל לי
מקנה ירוק של סוף
ואמר עכשיו נגני לי
שיר שמח או עצוב
ידידי עשה חליל לי
