לנחש את הצעד הבא
לחשוב על הרגע שאחרי
תמיד איפוק יעזור
ודווקא עכשיו
כשבא לך להשתגע
עדיף לבלום לעצור
תני לשתיקה לבעור
אף אחד לא יגנוב ממני מילים מיותרות
שמובילות לעוד מילים מיותרות
אף אחד לא יגנוב ממני
מילים בעל כורחי
שמעולם לא רציתי להוציא
תני לשתיקה לבעור...
השתיקה שמגלה 
כמה רעש יש בפנים
וכמה אנו מרעישים
כדי לא להרגיש מה הוא רעש אמיתי
זאת הדממה
שמאיימת
מסנוורת
שממנה כמעט כולם בורחים
(יש אנשים בסין שנהרגים בגללה)
חושפת היא
סודות כמוסים
אף אחד לא יגנוב ממני מילים מיותרות
שמובילות לעוד מילים מיותרות
אף אחד לא יגנוב ממני
מילים בעל כורחי
שמעולם לא רציתי להוציא
תני לשתיקה לבעור...
