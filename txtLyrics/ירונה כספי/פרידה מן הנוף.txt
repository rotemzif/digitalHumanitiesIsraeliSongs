אין לי טענות אל האביב
ששב והופיע
אינני מאשימה אותו בכך
שממלא כמדי שנה
את חובותיו
אני מבינה שהעצב
או השמחה שבי
לא יבלמו את צמיחת הירק
זה לא מסב לי כאב
שלקבוצת עצי האלמון שמעל המים
יש שוב במה לרשרש
אין בי כעס
על הנוף בגלל הנוף
שנשקף אל מפרץ מואר שמש
אני אפילו מסוגלת לדמיין
אותך איתה יושבים ברגע זה
על גזע עץ נפול
אני מכבדת את זכותכם
ללחישה,
לצחוק ולשתיקה מאושרת
אני אפילו מניחה
שאתה אוהב אותה
רוצה אותה חזק חזק
משהו חדש, ציפורי, מרשרש בסוף
אני מאחלת לכם
שתשמעו
אינני דורשת שינוי כלשהו
אינני דורשת שינוי כלשהו
מהגלים הסמוכים לחוף
פעם זריזים, פעם עצלים
ואינם שומעים בקולי
אני מבינה שהעצב או השמחה שבי
לא יבלמו את צמיחת הירק
לא ישנו מאום
לא יבלמו את צמיחת הירק
לדבר אחד אינני מסכימה:
לחזרתי אליך
הזכות המיוחדת של הנוכחות
אני מוותרת עליה
עד כדי כך גיליתי חיים אחריך,
ורק אחריך - עד כדי כך
שיכולה אני לאהוב אותך...
רק ממרחק
