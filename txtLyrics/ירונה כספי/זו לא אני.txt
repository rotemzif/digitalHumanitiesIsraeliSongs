זו לא אני שנוסעת עם ההאמר למסע שורשים במספרה
זו לא אני שמוכרת חלומות בקרן סיכון ואשליה
זו לא אני שמהמרת על חסכונותי לעת זיקנה
זו לא אני שזורקת אנשים מבתיהם
קורעת ילדים מחבריהם
מגדלת חיות לניסויים
משלמת לבטלנים בשם האלוהים
זו לא אני שמפריעה למשיח לבוא
זו לא אני שמנסרת ת׳שמים לפיסות נדלן ושטחים
זו לא אני שממשכנת את הנוף הכי מרשים
זו לא אני שמתחייבת על ההבלים
 כי זה מתאים וזה מה שכולם עושים
לא אני צועדת עם רעש התופים
כצאן מובל לסכין הרווחים
כצאן מובל לסכין הרווחים
כצאן מובל לסכין...
זו לא אני שמפריעה למשיח לבוא
טובה התצפית מהמקומות הנמוכים
היכן שכל המים נאספים
לראות איך מתמוטט בנין הקלפים
איך מתרסק בעודו משחד את האורחים
הקטר כבר נפל
הקרונות עוד נוסעים
הקטר כבר נפל
הקרונות עוד נוסעים
זו לא אני שמפריעה למשיח לבוא.
