בוא נשב אל מדורת השבט 
להביט אל רסיסי האור 
רוח של ביחד מנשבת 
אל תדאג, היא תכף תעבור 
נהמהם כמה שירים בחצי הפה 
על פרחים שנקלעו לזר 
עוד מעט ירוץ פה עוד סיבוב קפה 
חם מריר מתוק ומעורר 
בוא נשב אל מדורת השבט 
נצטופף קרוב כמו גורים 
אם עצוב לך זו העצבת 
ששרים עליה בשירים 
ויודע כל השבט מה כתוב 
בערכת העצב בלבבו 
שיר אחד ליום אשר כבר לא ישוב 
שיר אחד ליום שעוד יבוא 
בוא נשב אל מדורת השבט 
השמחה קוראת לבוא איתה 
שוב עולה בוקעת השלהבת 
כמה שהשתינו...לא כבתה 
לפעמים אתה רוצה להשתחרר 
מן המעגל המחמם 
כאן או שם בכל מקום בו תסתתר 
תשאר תמיד אחד מהם 
אז בוא נשב אל מדורת השבט 
להביט אל רסיסי האור 
רוח של ביחד מנשבת 
אל תדאג היא תכף תעבור
