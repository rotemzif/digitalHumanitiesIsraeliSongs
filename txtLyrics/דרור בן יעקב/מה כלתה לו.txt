מה כלתה לו, הן יפה ככה 
אך הלוך עמו לא הלכה 
אל נווהו אל הלילה 
אל נווהו, מקום מושבו 
מקום שם סהר חולה יבוא 
וישחק חיוור לו מלמעלה 
מה כלתה לו, הן חכם כך 
אך כשעימה על אהבה סח 
תוך עינה רעד חשאי היה 
אל התועפות אם נמשכה 
הלוך עמו לא הלכה 
אל נווהו, אל ההזיה 
מה כלתה לו, הן שר כה נעים 
תוך חשכת חייו הנקרעים 
אל ליבה נבע שירו זרמים 
ומיצו שיכר אותה ככה 
אך הלוך עימו לא הלכה 
אל נווהו אל הדמים 
מה כלתה לו, הן ככה חלה 
כי בשקיעה מיצה כלה 
רעל אדום של חמת גסיסה 
מה כלתה לו, כה יפה גווע 
אך הלוך עימו לא תאבה 
אל נווהו, אל המיתה
