כשבחוץ העולם נהיה כל כך מפחיד 
והטירוף לפעמים נראה כמו אין סופי 
אני מחפש לי איזה שיר שיחד איתו 
אולי נוכל ככה שנינו לסחוב את היום 
אז יש לי שירים הם חברים נהדרים 
מילים ומנגינות בעולם יפה של צלילים 
וגם אם לא הגעתי בדיוק לטון הנכון 
הם תמיד שוב חוזרים אלי כמו דיוק של שעון 
אז אני שר לי על אהבה 
ואולי, אולי גם מהמר עם קצת מחאה 
מתגעגע לשמים שמחים 
וקצת לאבא ואמא של ילד תמים 
כן אני שר לי שם הלאה וכאן 
אבל בעיקר כדי לסחוב את הזמן 
כן זה פשוט עוזר לי לסחוב את הזמן 
ועוד ממשיך לשיר על החיים שעוברים 
על קיץ וחורף אביבים וסתווים 
כאבים, חלומות, גדולים וקטנים 
ככה כשאני שר נהיה לי שוב קצת נעים 
עם גיטרה או פסנתר תמצא אפילו קצה של תקווה 
ואם יש עוד איזה קול זו ממש כבר חגיגה 
שירים מתקופה שאפילו השטות היתה חוכמה 
ופתאום נדמה כל המתים שלי קמים לתחיה 
אז אני שר לי על אהבה 
ואולי, אולי גם מהמר עם קצת מחאה 
מתגעגע לשמים שמחים 
וקצת לאבא ואמא של ילד תמים 
כן אני שר לי שם הלאה וכאן 
אבל בעיקר כדי לסחוב את הזמן 
כן זה פשוט עוזר לי לסחוב את הזמן
