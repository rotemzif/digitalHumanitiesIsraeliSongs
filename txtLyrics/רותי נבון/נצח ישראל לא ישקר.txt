נשיר לחבורה מחוף עתלית הצעירים
מזכרון יעקב
שלספינת הקשר האנגלית המתינו בדממה
בלילה על החוף
נשיר לחבורה המנודה
שהאמינה ולבבה בוער
כי נצח ישראל, נצח ישראל,
נצח ישראל לא ישקר
כי נצח ישראל, נצח ישראל,
נצח ישראל לא ישקר
נשיר על אהרון המפקד אשר נפל
ולא נדע היכן
נשיר גם על שרה וראובן על צמד האחים
איתן ונעמן
נשיר על אבשלום, על אבשלום
לוחם יפה עיניים ומשורר
כי נצח ישראל...
נשיר גם על יוסף אשר נרדף מכפר לכפר
לשווא חיפש מחבוא
אחיו הגיפו דלת בפניו ואף כיוונו רובה
בסתר אל גבו
וכשעלה זקוף על הגרדום
אולי הוא ברובה ההוא הרהר
אך נצח ישראל...
כיצד נוכל לשיר על גבורתם
ומה נוכל עליה לספר
רק זאת כי הם מסרו נפשם לעם
אשר הביט בהם כמתנכר
אך נצח ישראל...
