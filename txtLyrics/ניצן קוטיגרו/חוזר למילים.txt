תמיד בסוף חוזר למילים 
כשיכור החוזר אל היין 
מחפש את האור בעולם של צללים 
מחפש את הטוב, עדיין 
תמיד בסוף חוזר למילים 
ועומד לבדי מול הים 
מטביע שברי אותיות וצלילים 
עומד רחוק מכולם 
לא חוזר אלייך, לא חוזר לעצמי 
רק לשורות הצורבות בי כאש 
לא חוזר אל הדרך, לא חוזר לביתי 
רק מילים נכתבות בשקט רועש 
תמיד בסוף חוזר למילים 
להשכיח את מה שכאב 
זכרונות העבר עולים 
מפסלים בי כפור ושרב 
דף מוכתם מדמעות בפינות בודדות 
לא חוזר לחיים אחרים 
רק מביט בראי ותקוות אבודות 
גורמות לי לחזור למילים
