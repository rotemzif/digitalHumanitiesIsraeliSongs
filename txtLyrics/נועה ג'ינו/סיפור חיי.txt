איך שיצאתי מהצבא
נסעתי לרודוס עם עוד חברה
ביולי מצאתי לי דירה
עם שותף שאהב לעשות הרבה שירה
ולא יכולתי לסבול אותם שרים
אז מלצרתי המון באירועים
וביום נפלתי מרגלי
למה אני מספרת את סיפור חיי?
מישהו סיפר לי די בפרוטרוט
חברה חדשה מחפשת מוכרות
ותוך שבועיים הוא צדק
רצתי ברחוב עם שואבי אבק
ולא אומר שהייתי עליזה
המכשיר די כבד באריזה
והרווחתי לא יותר מדי
למה אני מספרת את סיפור חיי?
עוד כוס קפה
הגשם עוד ירד הרבה
והגשם, והגשם יורד
ערב אחד יצא לי בפוקס
סיפור על אחד שחוזר לקיבוץ
איש טלוויזיה התפעל
יש פוטנציאל אמר הוא יצלצל
ולא יכולתי לנצור את שמחתי
התרגשתי עד עומק נשמתי
כבר שנה הוא לא חזר אליי
למה אני מספרת את סיפור חיי?
אמא אומרת די להתחמק
שעון ביולוגי ממשיך לתקתק
לא מוכנה לכל אחד
מה כל כך נורא בלהיות לבד
אני מודה שהערב קצת שונה
עם הגשם בחוץ והקפה
ואתה יושב מביט עליי
למה אני מספרת את סיפור חיי?
