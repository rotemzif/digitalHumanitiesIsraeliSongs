הנסיעה רק התחילה והכל יכול לקרות
אני ועוד חמש בנות במשאית של פולארד
אולי ככה קוראים לו ואולי עדיף לשתוק
בסך הכל קיוויתי שיציע משהו מתוק
בדרך לטריבונה עוברים אצל ביסאם
פולארד מתאר איך באמת נראה גן עדן
אולי הוא יעדיף קצר, ירצה גם קצת לשמוע
משהו קטן עלי, זה לא קשה לבלוע
ביסאם לא התלהב אבל שילם מה שמגיע
ופולארד מצטט בדרך טקסט של מרטין בובר
הצעתי שההוויה קובעת את המהות
הוא אמר שהקליינט הבא גומר די בקלות
בראשון אור מוקדם הפציע וגם בחור רוסי גדול
ופולארד ממהר לתת לי שטר של ש"י עגנון
חצוב באבן הוא מוסר ואז נחצוב גם באדם
אני חושבת על הלילה, איך חצב אותי ביסאם
ביציאה מהעיר, הכביש לנס ציונה,
ארבע-שלוש-אחת
כאן התיישבו ראשונים מול תחנת הדלק
שמש תזרח עוד מעט
לרגע היה נדמה שזו שכונת גאולה
עוד ירידה אחת
כאן התיישבו חלוצים, תתכופפי קדימה
שמש תזרח...
