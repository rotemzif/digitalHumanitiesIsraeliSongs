אם זה עולה לו יותר אז למה הוא מוכר 
לא מאמין למילה ממה שהוא אומר 
הוא מחייך אבל מכניס לי מאחור ארבע צול 
ואומר יצאת בזול 
תהיה קטן ותשתוק או שיקרה משהו רע 
אני הרי הולך מכות כמו בחורה 
ומה זה כבוד מול לבלב ומול טחול 
הנה עוד פעם יצאתי בזול 
יצאת בזול 
יש איזה מיליון הודים שאין להם אפילו מה לאכול 
לפלורה משדרות אין כלום במקרר 
כל יומיים טיל או שניים אצלה בחצר 
ועברית ככה ככה, רק שהגג לא ייפול 
בינתיים יצאנו בזול 
יש מקומות בתל אביב קרובים לתחתית 
בזיל הזול פינוק אמיתי 
והחזה לא טבעי היום אפשר כבר לשתול 
ולא תרגיש שיצאת בזול 
יצאת בזול 
יש ילדים באפריקה שחיים בעוני גדול 
לא מבין בכלכלה וביוקר מחיה 
בתל"ג, במעוף, בסל הצריכה 
לא יודע אפילו מאיפה לשאול 
אם באמת יצאנו בזול 
אבל כל עוד לא מתפוצצת עלינו איראן 
ואלוה-ים בשמיים ואנחנו עוד כאן 
אני רגיל להתלבט למדוד ולשקול 
אבל נדמה לי שיצאתי בזול 
יצאת בזול 
יש סינים שחיים על אורז וזה הכל 
ובמכולת יצאתי בזול 
מלבנון יצאתי בזול 
בגיהינום על הברכיים 
מול הכול יכול 
גם הוא יגיד לי יצאת בזול 
יצאת בזול... 
כי יש סינים שחיים על אורז וזה הכל 
אולי בשבתות וחגים יש תוספת אגרול 
וכולם מדברים שם סינית ואין אפילו את מי לשאול 
ויש הודים שחיים על הריקשה ישנים על החול 
ולך יש מיטה, מזרון, סדינים בצבע כחול 
ולאכול עדיין אתה יכול 
אפילו יש לך כרס קטנה עם אופציה לגדול 
אז תשב בצל תשתה 2 אקמול 
קנח ת'אף מותק תפסיק כבר לנזול 
ותאמין לי יצאת בזול
