ואת תבואי בחזרה 
ושיגידו ממאירה 
כי זאת מלחמת אין ברירה 
ואת תבואי בחזרה. 
והכאב הזה שלך 
הייתי מתחלף איתך 
עוד נחייך על כל מה שקרה 
כשאת תבואי בחזרה. 
אל ריח שניצלים שלך ביום שישי 
ואת בדלת חיבוקים ונישוקים 
את משוויצה בי, גם כשאין על מה 
ואת תבואי, תבואי חזרה. 
ואין פה למה ואין סיבה 
ונקבל באהבה 
אפילו נספר על זה בדיחה שחורה 
כשאת תבואי בחזרה. 
את עוד צריכה לשיר איתי בהופעות 
את הילדים שלי להטביע בנשיקות 
אז בשיניים כי יש לך בשביל מה 
ואז תבואי, תבואי חזרה. 
ה' נתן ה' יקח רק לא עכשיו 
אני יושב בלילה מתפלל אליו 
מן המיצר אליך קראתי י-ה, 
תחזיר אותה,תחזיר אותה בחזרה. 
ואת תבואי בחזרה.
