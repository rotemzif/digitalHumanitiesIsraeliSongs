יפתי תגיע משם 
מרחוק מעבר לים 
תביא לי איתה את כל העולם כשהיא באה 
בעיניים חום של מדבר 
בדמעות רטוב של נהר 
לחיים סמוקות כמו הלב הנשבר עד שבאה 
יפתי ברגעי השתיקה 
את שיר נדודים מנגינה עתיקה 
שנשמעת קרוב גם אם היא רחוקה ונוגעת 
גם אם תפני לדרכים אבודות 
גם אם בפנים את שומרת סודות 
לא ביקשתי לפתור את כל החידות את יודעת 
"קומי לך רעיתי יפתי ולכי לך" (שיר השירים ב',י"ג) 
גם אני במקומות אחרים 
הלכתי רחוק בלילות הקרים 
בבוקר תמיד חלומות נשברים את יודעת 
יפתי על הגשר הצר 
גם אם כל אבן נראית לך כמו הר 
אל תפחדי זה תיכף נגמר ואת באה.
