כמה שורות מאחורייך
יושב ועלייך מסתכל
מחשבותי סותרות אך לי ברור כבר
לפי דפיקות הלב זה מסתדר
התבוננות כה ארוכה בעורף
במלוא תקווה למצוא מעט חזית
אולי אשדוד מבט אולי אצליח
לגרום לך להרהר אחורנית
ובלילה
חולם אותך עוברת על ידי
בחיוך קצת מבלבל
מושיט ידי
פותח פי
כמעט
אך לא נוגע
לא מצליח לדבר
חסר אונים יושב ומתבונן בך
ובשעון החול המתדלדל
בעוד כמה שניות את תיעלמי לי
ולא יהיה על מה להסתכל
את לא יודעת אך מאחורייך
ממתין לך כל הטוב שבעולם
אבל את קמה ויוצאת החוצה
כל כך יפה וכך הכל נגמר
ובלילה...
