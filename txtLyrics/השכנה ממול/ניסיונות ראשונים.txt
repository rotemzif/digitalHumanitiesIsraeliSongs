כר של דשא חולף ועוד שיח ועץ 
מצטרפים אל הנוף שנושק לחלון.
כל הדרך דרומה את נכתבת כשיר, 
עוד שורה מצטרפת אל שגרת הכרה.
איך השקט נצבע במפרש של גוונים, 
מנחם וחוסה על ניסיונות ראשונים.
יש חלום ששבוי לו בין הכתבים, 
הוא מסתיר ופוצע חלומות אחרים.
כל הדרך דרומה אנשים שיושבים 
מסתכלים קצת הצידה ומחכים.
ומתוך כל השקט לא עלו תובנות, 
לא כדאי לנחש מה צפוי להיות.
איך שמים יפים הם דבר עונתי, 
לך תדע מה מחר בסביבה רבתי.
איך השקט נצבע במפרש של גוונים, 
מחסה וחוסה על ניסיונות ראשונים.
אם את באה אלי ליומיים או לתמיד, 
תזכרי שגם בי יש את אותן שאלות.
כל הדרך דרומה שני בתים נכתבים - 
האחד הוא בפנים, את השני מחפשים.
