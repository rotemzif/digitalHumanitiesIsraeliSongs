ערב טוב תל אביב, ערב טוב חיפה
הוא שואל אותי לאן הלכה האהבה
אני אוחז בידו, היא רכה, לא מחוספסת
בפיו שוב אותה שאלה
אם הייתַ יכול לעצור את הכל
האם הייתַ מתחיל מהתחלה?
בוא תראה, תסתכל סביב
מעט גלוי, הרבה נעלם
ואחד עם חזון מרסס על הקיר
'מי שאמר והיה העולם'
כשהשמש שוקעת ירח עולה
תראה שהאור לא כבה
גם אם חצי כבר ריק, יש חצי שמלא
ויש עוד סיכוי ויש תקווה
ערב טוב מדינה צעירה ועקשנית
הוא שואל אותי שוב אם יש איזו תכלית
בתל אביב חמסין, מזיעים בחיפה
ובלב נעשה לי קצת קר
אם נגיע או לא לחוף המיוחל
אם נרגיש שהיה מיותר
בוא תראה...
על הגבול של בני ברק, על הגבול של רמת גן
שנינו תוהים אם נמצא את דרכנו בזמן
אם נצליח אי פעם לשבת ביחד
לשתות כוס קפה, לדבר בנחת
הוא מחכה שוב לתשובה
אם יש עוד סיכוי, אם יש תקווה?
בוא תראה...
