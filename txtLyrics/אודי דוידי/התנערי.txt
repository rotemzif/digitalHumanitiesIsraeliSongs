פנייך עייפות מיזע ודמעות
בגדייך מלאים אבק דרכים
ואת פוסעת חרש, אוספת את פיסות
שברי חייך הפזורים בין החולות
התנערי מעפר קומי
לבשי בגדי תפארתך עמי
על יד בן ישי בית הלחמי
קרבה אל נפשי גאלה
ענייך מעידות על לילה בלי שינה
ליבך זועק 'אמא אדמה'
ואת פוסעת חרש בין הרגבים
תוהה אם עוד יבוא הקץ לנדודים
התנערי מעפר קומי...
התעוררי כי בא אורך קומי אורי
כי נדודייך לא היו לשווא
כי עם הנצח שוב חוזר אל החולות
אל הפיסות אשר הותיר במכאוביו
מנעי קולך מבכי וענייך מדמעה
כי יש שכר לפעולתך
בנים חוזרים, ומפרים את הדממה
אשר מילאה את ישותך ואת ליבך
התנערי מעפר קומי...
