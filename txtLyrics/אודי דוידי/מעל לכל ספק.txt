כן, גלוי וידוע ומעל לכל ספק
שיש איזו ישות פה שקיימת
הוא ברא את הגמל, את הנחש והפילה
את התנין והשועל והתנשמת
הוא ברא את הפרחים והעצים והשיחים
ואת הדשא שאני יושב עליו
את השמיים והים ואת כל מה שקיים
בגלל זה אני בשמחה עכשיו
אז תזכיר לי אלוקים, גם כשאני עצוב
שהכל כאן מתנהל במקצב שלו
והכיוון הוא לטובה
כי מול העצב שבראת ומול כל מה שנראה לא טוב
בראת את השמחה ואת התקווה
כן, גלוי וידוע ומעל לכל ספק
שמישהו את העולם כאן מסובב
הוא שנתן לנו כאן אור, הוא מעניק לנו שלוה
הוא שדואג שלא יהיה עצוב בלב
אם רק נזכור שלעצבות ולחושך אין ישות,
הם העדר של טוב ואור ושל תקוה
אם רק נדע לשים את המשקפיים הנכונים
אז נגלה המון שמחה ואהבה
אם תזכיר לי אלוקים...
