לילות יסרוני כליותי ,והירח מעלי 
צועק לי שיודע
דממה מתחת לרגלי, כמו שתיקתו של הר גועש אלי
עוד רגע הוא פוגע
כמו עני אני הולך ומחפש  בתוך  שברי חיי
זכויות שהתפזרו 
והדממה צועקת לי שזה הזמן עכשיו
לפני שייגמרו
אני ישן וליבי ער
ומבקש את הקרבה אליך
ואין רגע, ואין דקה שלא דרשתי קרבתך
אתה פותח לי פתחים, אני בורח להרים
אני והשמיים 
ובלילות הכאבים רומזים לי שמסע חיי
לא הסתיים בינתיים
עכשיו אני והזריחה, תמונות חיי עוברות מולי
שגיאות הפכו לצחוק
אני מבטיח שוב לחזור אל נקודת התום
שבתוכי עמוק
