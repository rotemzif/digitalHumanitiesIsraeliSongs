מה קשה הפרידה וכואבת
מותירה היא תחושה של בדידות
רק הזמן ירפא את העצב
מאדם כה קרוב ואהוב
השמות ילוו לנצח אותנו
ברגעים של שתיקה הם חוזרים
חרוטים הם עמוק בליבנו
לא נשכח את תווי הפנים
מי ייתן ולא נדע
לא נכיר את הפרידה
כי קשה היא עלינו
עד מאד
לו ידענו את סודה
הכואבת של הפרידה
שחונקת אותנו מדמעות
הם אינם אך דמותם עוד איתנו
נשמתם מרחפת מעל
השנים שחולפות למולנו
כמו עצרו הם מלכת בלכתם.
