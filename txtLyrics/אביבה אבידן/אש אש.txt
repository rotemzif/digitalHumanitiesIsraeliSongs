קח אותי אל המחול,
קח אותי אל תוך הזמר.
קח אותי ובגדול,
אל סחרור, שאין לו גמר.
קח אותי אל החמה,
משבילי האדמה.
קח אותי אל עבר ים,
אל עולם שלא קיים.
בוא איתי אל הפיתוי,
אל השווא ואל הקסם.
בוא איתי אל הוידוי,
אל תוכו אני נכנסת.
מותק ,אז אומר לך,
ותגיד לי: חמודה.
אחבק את כול גופך,
אהיה כאבודה.
אש, אש, מחול גועש,
קח אותי, אל תתרגש.
אש, אש, בשיר רועש,
איך אותי אתה כובש.
אש, אש, הלב חושש,
אל תרעד, אל תתבייש.
אש, אש, מחול גועש
קח אותי , אל תתרגש.
יחד, בערפול חושים,
על ענן פרטי שלנו,
נתחבר לריגושים,
אל מקצב הדם שבנו.
עוד לבנו מתרוצץ,
מבקש את השמחה,
מסחרור שאין לו קץ,
בוא נבוא למנוחה.
אש, אש...
