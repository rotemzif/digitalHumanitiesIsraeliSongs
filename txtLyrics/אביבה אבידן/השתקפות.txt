בהשתקפות פני לאור השמש
קמט נוסף שלא היה שם אמש
קווים ישרים שבורים
משרטטים את ציר הזמן
מעגלים נסגרים בתוך דפי יומן
עומדת על סף, דלתות שנסגרות
הזמן החולף נאסף במראות שבורות
ואני אדע עכשיו מה שלי נחוץ
לגעת, לחוש, לא להישאר בחוץ
רוצה להתרגש, לא לוותר
לגעת באש, לדעת שיש יותר
לא לתת לימים לעמעם בי תחושות,
ללילות לבנים להקהות בי רגשות
בראי הזמן, אור שמש חמים
מעלה, אופף, מלטף זכרונות עלומים
צובע, מוסיף גוון לאפור ימי, ללילותי
לתמונות שחור לבן בתוך אלבום שנותי
