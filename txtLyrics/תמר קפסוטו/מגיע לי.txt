הצרפתי אז אמר שבאלפיים ועשר
אהיה גדולה
רק שאז לא ידעתי שהגוף שלי באנטי
למה שהנפש שלי רוצה
הישראלי, הוא יודע
את האמת על הבית, את הליקויים בשפה
מאיפה אני באה ולמה אני ככה אומרת
שמגיע לי
מגיע לי
חמישים אמרו שהם אוהבים
כי ככה רציתי לשמוע
עוד מאתיים היו באים
אם הייתי מסכימה להמשיך לבלוע
את השיקוף החלוד של היד שלי נחבטת
על דלתות פסולות מראש
הזה שמקים אוהל מתאבד על המסר
הזה שבא לבקר מתיישב על התפר הדק
שבין רצון לעשייה
בין יש לאין
בין מצב לאונה.
מגיע לי
