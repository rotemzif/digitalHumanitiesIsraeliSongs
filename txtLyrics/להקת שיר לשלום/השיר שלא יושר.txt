תמיד התחלתי לכתוב
את השיר הכי טוב שלי
אך לא סיימתי לכתוב
את השיר הכי טוב שלי
היו שירי אהבה
שיר כאב ושיר תקווה
והיו שירי צבא
היו שירי נשמה
שיר שלום ונחמה
ושיר אחרי מלחמה
אבל השיר הכי טוב שלי
אינו מוכר
הוא שיר נסתר
שבליבי נסגר
והוא אף פעם
הוא אף פעם לא נגמר
השיר הכי טוב שלי
הוא שיר נסער
שיר שבתוכי נשאר
השיר הכי טוב שלי
הוא שיר משמר
שבתוכי נשאר
והוא השיר שלא יושר
תמיד רציתי לכתוב
את השיר הכי טוב שלי
אך רק המשכתי לכאוב
את השיר הכי טוב שלי
היה לי שיר שכמעט
היה לי שיר אלייך בת
שנכתב לאט לאט
וכשרציתי לבכות
הדמעות היו חונקות
בלי מילים ומנגינות
בזכות השיר הזה אולי
שיר שלא עולה על דל שפתי
אני עוד מחפש ומהסס
ומחכה לנס
אי שם בסוף ימי
בסוף לילי
לשיר הכי טוב שלי
