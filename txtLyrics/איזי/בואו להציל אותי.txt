כשגוזלים עוזבים את הקן רוצים לשמור על קשר 
הגוזל הזה תמים הוא לא ציפה לראות שם נשר 
שייקח אותו לצד השני וישבור ת'גשר 
בין השפיות לבדידות לכל היתר 
המצב הבריאותי שלי בסדר הם אומרים 
מבפנים אני גוסס אבל את זה הם לא רואים 
אנ'לא אשם ששלחתם אותי 
אולי כן כי שכחתם אותי 
עכשיו אני פונה אליך אלוהים שלי 
זה התסריט שכתבת לחיים שלי? 
בלי תפנית בעלילה בלי גיבורים בלי לאהוב 
לפחות תגיד אם יש שם סוף טוב 
כי בינתיים הקהל משתעמם חלקם עוזבים את האולם 
החושך מטמטם אותי ולא אנ'לא נרדם 
סופר את הימים בתור אסיר 
מרוב קווים כבר נגמר לי המקום על הקיר 
בואו להציל אותי 
רוצה כבר ללכת מכאן 
בואו להציל אותי 
למה זה לוקח לכם יותר מדי זמן 
אין מחיר לחופש כבר אמרו את זה לפניי 
המחיר של החופש שלי מה פתאום זה יקר מדי? 
כאן בלי אף אחד איתי אני לא כוכב ריאלטי 
לא רוצה ת'מיליון לא ת'מקום הראשון זה לא שווה את כל הזמן שאיבדתי 
את שביל ישראל עם ג'ריקן או טיול אחרי צבא לדרום אמריקה 
מסיבות מסעדות משחקים של מכבי את כל אלה אין לי כאן 
לא רוצה דקה דומיה על שמי 
לא רוצה להיות הגיבור הלאומי 
תנו לי רק לחזור הביתה להביט בראי 
ולזכור שוב מי אני 
בואו להציל אותי 
רוצה כבר ללכת מכאן 
בואו להציל אותי 
למה זה לוקח לכם יותר מדי זמן
