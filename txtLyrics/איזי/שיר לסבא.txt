יושב על המיטה בחדר אומרים שיהיה בסדר, 
עוברים מצבים קשים ובוכים בשביל כל היתר. 
הכל נראה כמו זבל, המלל מלא בסבל המצב רוח בשפל כבר לא בטוח בשכל אבל, 
פתאום המילים מקבלות משמעות, 
כשרגעים שונים חולפים מרגיש שחלמתי סיוט, 
אז בוא תעיר אותי תגיד לי שאתה כאן איתי, 
נשען על זיכרון וידע שנתת לי.
איך אתה תמיד כל כך קרוב ורחוק ו, 
איך זה שהבכי שוב מושפע מהצחוק, 
ולמה אומרים שאלוהים נתן ואלוהים לקח, 
מתנות לא לוקחים לכן בכי נשפך.
כבר נמאס לי שאומרים לי להמשיך הלאה, 
אני לא מבין למה מלאכים עולים למעלה,
אני יודע שאתה שומע כשאני מדבר איתך בלילה,
מביט מחוץ לחלון, אז לילה טוב סבא.
פזמון: 
אני רוצה לומר סליחה כי לא הספקתי (סליחה) ששתקתי סליחה שהתאפקתי, 
אני זוכר אותך אוהב אותך וכל פינה בלב איתך, 
ושוב רוצה לומר תודה לך. x2 
מאשים את כל העולם ורק בסוף את עצמי, 
כי שהכל נראה מושלם הגלגל מתהפך לצד שני. 
מנסה להפוך אותו אבל עכשיו זה הגלגל נגדי, 
שמעצים תחושות בלב וזה לא רק הכאב שלי.
הזמן עובר סבא, 
אני כבר לא כזה צעיר, 
המשפחה שלך גדלה והתמונה על הקיר, שתזכיר, 
את החיוך, את הדיבור הצלול, את האהבה שלא חסכת לא היה בה שום גבול.
תמיד הגעתי כל שבוע, אותו געגוע, 
אתה יושב על הכיסא שלך שלו ורגוע. 
וכל פעם שאני הולך, היד על הראש אתה מברך 
מנשק, אומר שלום ומחייך. 
אני רוצה לומר סליחה..... x2 
סליחה על כל מה שעשיתי, 
אם שתקתי , אם טעיתי, 
אם נכשלתי, אם רימיתי, 
אם צעקתי לא ניסיתי, 
אם יותר מידי רציתי ובסוף שוב לא עליתי 
וסליחה על כל הפעמים שבכיתי. 
אני יודע, 
אתה רק רוצה לראות אותי שמח, 
גדל ומתפתח מתאמץ ומנצח, 
אבל שוב דמעות זולגות מול התמונה על הקיר, 
אז רק תדע שבליבי הנר שלך תמיד יאיר סבא.. 
אני רוצה לומר סליחה....
