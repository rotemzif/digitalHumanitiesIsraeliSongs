אני יודע שפה שלמדתי מאבי ואימי
אני יודע צבעים שראיתי מנוף חלוני
אני יודע לברוח לשמור לעצמי את הכח
לתת לדמיון להוביל כשצריך
אני יודע שאין שום דבר שקורה לנו סתם
אני יודע שזמן לא עוצר בשביל בני האדם
יודע מה אני אינני ושאבי לא ישוב לחבקני
יודע ספרים ומכתב אהבה
יודע היטב לחכות
הזמן לא אוהב שדוחקים בו יודע שאש
תייצר להבות.. ממים היא לא מפחדת הרי את המים זוכרים קצת פחות
וכמו אש כך גם את אהובה אם חזק מסתכלים בך, יורדות הדמעות
אני יודע נשים ואישה אפילו יותר
אני יודע לתת מה שיש לי, עד שיגמר
כשטוב להחזיק את החבל
כשרע לחבק את הסבל
יודע מילים ויודע שתיקה
