אני מרגיש אשם אם אני מתכסה כשקר לי
ואני קרוב ללא לשמוע שום דבר בכלל
ואני מתעקם בשביל נתיב שלא בחרתי
כדי להלחם להיות האיש שלא נפל
ואת חולמת על דברים שפעם הוא הבטיח
ומתעוררת במיטה שפעם הוא עזב
ואני מתפתה לחשוב שמישהו יצליח
לראות את הדברים כמו שצריך לראות עכשיו
כי את, את כל מה שיש לי, את
כי את, את כל מה שיש לי, את
וקצת שקט מדי אולי תדליקי את הרדיו
אולי נקשיב לעוד זמר שתכף נעלם
ואת תגידי שהבנת בדיוק מה שקרה לו
הוא יעשה הכל רק שנזכור שהוא קיים
אל תסתכלי עלי כאילו יש לך מה לומר לי
ותנצחי אותי עם החיוך הזה שלך
אנ'לא רוצה לחשוב שאת יודעת כמה רע לי
אני הייתי פה הרבה לפני שהוא הלך
כי את, את כל מה שיש לי, את
כי את, את כל מה שיש לי, את
השמש לא תרד עד שיחליטו השמיים
ואני לא זז מפה עד שהיום הזה נגמר
תמיד אפשר לצעוק עד שנופלים מהרגליים
אולי נאהב היום ונתעסק בזה מחר
כי את, את כל מה שיש לי, את
כי את, את כל מה שיש לי, את
