איך זה עבר, איך זה נגמר
כך על רציף בלילה קר
חיבוק אחרון, עוד נשיקה
והרכבת לקחה לי אותך
שמיים בכו, עשן מהקטר
מחנק בגרון, הלב בי נשבר
רציתי לצעוק בקול גדול -
ברגע אחד לקחו לי הכל
חזור אלי,
אל תוך חיי..
ידך הושט אלי,
אל תוך חיי...
הזיכרונות בי שוב עולים,
איך כאן שיחקנו כמו ילדים
ובלילות אל מול כוכב
הבטחנו שלעד נאהב
חלמנו על בית קטן,
עץ וחצר, פרחים בגן
קיווינו יחד לבנות חיים
אתה ואני לעולמי עולמים..
חזור אלי...
