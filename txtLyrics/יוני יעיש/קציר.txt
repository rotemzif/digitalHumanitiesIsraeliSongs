בשעת קציר בצאת חמה 
אני אבוא ללקוט בך נחמה 
בך אהיה בדד כשהצינה  
תטרוף יומי בדמדומי ערביים  
ואם חולין תהייה יגיעתי   
עייפותי תטען אהבתיה
ובתבונה תגשרי על חלומי 
להראותי  שמחה בדמע  
אני כותב אותך 
חורש אתך את הימים שלי 
זורע בך את השדות שבי
אני נושם אותך
כריח הקציר על אדמתי
בזהוב קמה על רגביה השוטים
בשעת קציר בצאת חמה
לך שירתי על פני ארץ חרבה 
עמל  יומי יראה בך מנוחה
כשהצינה תטרוף את השמיים  
ואם חולין תהיה יגיעתי
אטען בפי אמת נבדלת
כנעוריי לך אהבתי
על גבעה תלולה מלב ועמק
