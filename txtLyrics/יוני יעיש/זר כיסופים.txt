זר כיסופים קטפתי לעת ערב 
צרור מכתבים הבאתי ריחני 
שברי מילים שלא יבשו עדיין 
מילים אשר הקריבה דמעתי 
זר כיסופים ערגתי לעינייך 
שזרתי בו את כל געגועי 
סליחה שנרקמה מדמעותייך 
ועוד אחת נשאתי בידי 
וקולי נמלא געגועים 
מה הייתי לך ואת נדרשת 
האם חמלה או שיח קוצים 
האם פריחה יפה או שלכת 
ויומי נמלא בחרטה 
מה הייתי לך ואת נעצבת 
דמותך הותירה בי חולשה 
והיא כל כך יפה אך נעזבת 
זר כיסופים הבאתי לעת ערב 
צרור מכתבים מוכי גורל 
חלקת אוהב הבאתי עד אלייך 
את ריח הכאב אשר נמהל 
זר של קנאה הבאתי מגני 
שזרתי לכבודך כל כוחותי 
וגם סליחה הבאתי עימדי 
ועוד אחת ערמו לך לילותי 
וקולי נמלא געגועים...
