אם לא מתי אתמול מצליל נשימותייך
אם נותרתי שורד שברי אהבה
אם לא מתי אתמול כשרחקו צעדייך
והלמו בגופי בעיני בנשמתי
אם לא מתי אתמול בזמן שהדמיון התעקש
לצייר לי דמותך לנפץ את כוחי
אם שרדתי אתמול בזמן שהיה מתבקש
שלא אהיה נעמד ומשקיף על עיזבוני
אם בלחי יבשה לא אהיה במנוסה
ונפש יחפה לא תגווע מתבוסה
כאיש מיוסר לא אהיה לך נזקק
מצחוק מיותר עד כאב שנזרק
בלחי יבשה עד שיממון
לא אהיה במנוסה ואצליח לישון
זר שושנים לא יהיה בי דוקר
אם בין ההמון שוב רוחי תזדקר
דעי אני חי כמעט חי ונופל בגללך
לפני שמתי אתמול רווחה מחשבה בראשי
אך דעתי נטרפה עד לשד עצמותי
אם לא מתי אתמול אז מה, מה היית בשבילי
התראי את ימי אני שם בכמיהה לחבקך
