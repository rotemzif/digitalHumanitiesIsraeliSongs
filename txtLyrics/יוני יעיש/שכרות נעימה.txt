שכרות נעימה עוד מעט אתפקח
עוד מעט אבוא
שכרות נעימה לא אינני בורח 
וזורק את הכול
שכרות נעימה שִכְני בחיקי 
כמו מים זורמים הֵיִי מנגינה
שהיתה כחבר בימים רחוקים
הן זה אני שצחק בך היה מאושר
בקרבך התרוצץ לא נשמר
ונשבר בך תמיד 
ונשאר
כי הבריאות בי חולה עד אין קץ
עוד מעט אהיה מתלוצץ בקרבך
וצוחק מהתל בעצמי ובכלל 
מקלל את כולם
שִכְרות נעימה עוד מעט אתפקח
עוד מעט אבוא
שִכְרות נעימה לא אינני בורח 
וזורק את הכול
שִכְרות נעימה עוד אצרוב שירתי 
בצִבְעי מלבושך אל תהי לי זרה
אם תשוב בִּינַתי להשכין בי שברים 
להשיב בִּי שגרה
