בבירות רחוקות בחדרים אטומים מתרקמת מזימה 
מסרים מוצפנים נשלחים בו זמנית בתקשורת מהירה 
בנקודות הקצה מופעלים סוכנים רדומים 
ובקרי השליטה עוקבים ממרכזי עצבים 
המפץ הגדול יוצא לדרך 
הוא יהפוך את מה שיש למה שהיה 
המפץ הגדול יוצא לדרך 
ונראה שגלי ההדף יגיעו עד כאן 
האפר הדק יתפשט לאיטו לכל הרוחות 
כמו גשם ישטוף את שיירות הפליטים בדרכים הארוכות 
ובשוך הסופות יקוו מים אל מים 
ואבק אל עפר ישוב תחת שמיים 
המפץ הגדול יוצא לדרך... 
המפץ הגדול יצא לדרך 
ונראה שגלי ההדף הגיעו עד כאן
