הוא היה אחרון לדור הנפילים,
ענק בחברת גמדים. 
הוא משך בחוטים מאחורי הקלעים,
חבר באגודת סתרים.
והמילים זולות, התמונות מפתות, 
הסכר פרוץ. 
הסיסמאות ריקות, והתרומות זורמות, 
עכשיו זה לחוץ.
כי עוד מעט בחירות, 
להיות או לא להיות. 
היא הייתה כבשה בין זאבים,
אישה בנחלת הגברים. 
הייתה בסוד העניינים, 
ואין לה אלוהים.
כשהמילים זולות, התמונות מרגשות, 
הסכר פרוץ. 
הסיסמאות קלושות, והתרומות זורמות, 
עכשיו זה לחוץ. 
כי עוד מעט בחירות, 
להיות או לא להיות. 
חונטה, אחול חונטה. 
היה גם גנרל רב מעללים, 
לא מזמן פשט מדים.
כמו במבצעיו הנועזים,
הוא לא בוחל באמצעים.
והמילים זולות, התמונות מפתות, 
הסכר פרוץ. 
הסיסמאות קליטות, והתרומות זורמות, 
עכשיו שהוא בחוץ.
כי עוד מעט בחירות, 
להיות או לא להיות.
חונטה, אחול חונטה. 
