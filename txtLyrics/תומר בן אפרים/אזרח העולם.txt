הוא אמר שעל גג בצ'לסי
הבין שהוא אזרח העולם. 
וחשבתי שאם היה קופץ
היה גומר בחולות בת-ים.
אזרח העולם,
לא פה, לא שם.
הערפל התפזר לו,
הנופים משתנים,
התמונה מתפרקת,
לחלקים קטנים.
הכיוון אכן היה למטה,
נחלש פתאום מקור הברכה.
מתפלש כעת בבוץ לוקאלי, 
וחי, את השיגור הבא.
אזרח העולם,
לא פה, לא שם.
הערפל התפזר לו,
הנופים משתנים,
התמונה מתפרקת,
לחלקים קטנים.
ציפייה מתמשכת,
במרווחים מדודים,
השלם התבקע, 
והוא ריק בפנים.
