עכשיו אני מתקפל לשניים. 
נעצר, מכוון רחוק. 
משער את מצב הרוח 
וזוחל לי אל החור, מאחור, אל החור. 
מחכה לשעת הכושר. 
משתנה עם הנסיבות. 
ובודק את כל האופציות 
באזור הסכנות, סכנות. 
כן, אני כבר לא איתי, 
ומישהו אחר נמצא פה במקומי. 
די, אני כבר לא אני, ומי המתחזה 
שיש פה במקומי. 
לפעמים פוזל ימינה. 
מסתבך, חוזר לשמאל. 
וחוזר, חוזר חלילה, 
כבר ניסיתי את הכל, את הכל. 
כן, אני כבר לא איתי, 
ומישהו אחר נמצא פה במקומי. 
די, אני כבר לא אני, ומי המתחזה 
שיש פה במקומי. 
אני לא כל כך בטוח שאפשר להשתנות, 
ואם זה לא עובד אפשר תמיד להידמות. 
מהסס, כבר לא בטוח. 
מתעלם מהספקות. 
לא נשאר מה להרוויח 
משינויי הזהויות, זהויות. 
כן, נדמה שזה אני, 
הלך המתחזה, ושוב אני איתי. 
די, חזרתי לעצמי, 
ולא תמיד נעים להיות פה רק איתי. 
לא, זה שוב פעם לא אני, 
ומישהו אחר נמצא פה במקומי. 
די, אני כבר לא איתי, 
ומי המשוגע שיש פה במקומי.
