אה אה אה..
אז נשאו השלושה
ראשיהם זה מול זה
וקרצו זה אל זה לבלי נוע
והצחוק 
הצחוק התפרץ מחזה
בלי חקור ובלי דעת מדוע
אה אה אה..
הוא גאה ושטף על היתר ואיסור
על סיגים של נייר ושל פלד 
על חוקי ממלכות הבאים על אבסורד
על הדר הכסיות המושלמת..
אה אה אה..
וצחק לעצמו עוזי ג'ינג'י בלי חוס
על שבתו במדינת פמגוסטה
עם השני דיספליסד פרסנס עם דני ג'מוס
ואפרימקה כרובי (קפוסטה)
אה אה אה..
וסביב שלוש מאות חמישים בחורים
את הצחוק גילגלו נשאו הרה!
צחקו בני באר טוביה וגת ונירים! 
צחקו בני גן יבנה וגדרה!
אה אה אה..
ומדמה היה פתע מול שמי הגירוש
כל הארץ צוחקת ושרה
צוחקות
עין חרוד 
נהלל עם הגוש
ועסלוג' ועין גב ומנרה 
אה אה אה.. 
צוחקות טירת צבי ומעוז ויגור 
צוחקים שדה נחום וכפר אתא 
צוחק כפר גלעדי 
בקול בס מראש צור 
וצוחקת מלמטה חולתה 
אה אה אה..
וממול תינוקות המחנה החיוורים 
מקשיבים רועדי פה ולחי 
צוחקים שלוש מאות וחמישים בחורים 
נקרעים בין הצחוק והבכי
אה אה אה..
