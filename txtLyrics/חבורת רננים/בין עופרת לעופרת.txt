בגלעד שוטפים עינות־המים
ומדבר לוהט סביב סביב;
לי לשם הבאת את עלומייך,
לי לשם הבאת את האביב.
ככה, ככה שיר כזה
בכידון אל השמיים
מזמר לך החזה,
יפייפת-עיניים!
ככה, כך לך מזמרת
גם הנעל המסומרת,
שאלייך היא חוזרת
בין עופרת לעופרת.
ככה, ככה, שיר כזה...
אין־דברים צעדנו ואין־אומר,
אין־דברים נפרדנו בלכתי;
בגלעד פרחו עצי התומר
וזכרם איתך רק ואיתי.
ככה, ככה, שיר כזה...
מדרכים דרכנו לא אובדת,
כי יחדיו נשבענו - בה נלך;
אנוכי אשמור על המולדת,
את שמרי־נא לי אהבתך!
ככה, ככה, שיר כזה...
