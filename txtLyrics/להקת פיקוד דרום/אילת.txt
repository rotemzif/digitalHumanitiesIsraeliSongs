באילת באילת
שער העולם דרומה
באילת באילת מלח ואלמוג
לא זוכרים פה את פריס ורומא
פה נוסעים רחוק
נוסעים רחוק
לג'יבוטי
יצאו מטעני חרוזים
למומבסה
פחים עם שומן אווזים
לרודזיה לחבש וזנזיבר
למלזיה ואולי מדגסקר
ללקינזיה
פולינזיה
אולי נייצא תפוזים
אינשאללה
במכרזים
באילת באילת...
לכלכותה
שלחו רק מטען עיתונים
לקמבודיה
נושאים ארגזי שעונים
לקינשסה לסיגון להונדורס
לאירן שגם הייתה נקראת פרס
למלזיה
אינדונזיה
אולי נייצא לימונים
אינשאללה
בהמונים
באילת באילת...
לאוסטרליה
שלחו רק אשלג ודשנים
לטנזניה
יצא כבר מטען גרעינים
לזמבזי משלוחים של אגסים
לוטוסי אלף טווסים
ושסונים
ומיליונים
אולי נייצא גם לסין
אינשאללה
אם יש ניסים
באילת באילת...
