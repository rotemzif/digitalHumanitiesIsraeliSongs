ירדתי אל המדבר לתור וגם לראות
את נתיבי היעלים ואת השיירות
והמפה שדממה אל מול גבעות הגיר
קרצה אלי ואל הנוף ובא לנו לשיר
לדרום של עמודי-אבק ואור
לדרום של שמש חם ללא מסתור
לדרום למקומות שכוחי הא-ל
לדרום שלי של ארץ ישראל
אני הולך בואדיות צוחק אל הנופים
שותה בצימאון טיפות דלוחות מתוך גבים
ומן התהומות חוזר אלי שירי כהד
והוא עולה וממלא ובין סלעים רוקד
לדרום של עמודי-אבק...
כן, בצפון תמיד ירוק והאוויר צלול
ישנם כאלה שאומרים: ממש כמו בחו"ל
אך מי ידע יופיו של מעין בצל מדבר
או פרח מסתתר בין הטרשים שעל ההר
לדרום של עמודי-אבק...
