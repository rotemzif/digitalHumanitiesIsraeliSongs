בחצי הלילה הם ארזו את הכל
ויצאו בעם כבד למסע לילי גדול
הבצק עוד לא נחמץ
והצאן בשוט הואץ
אל לועו של המדבר
ואל החול.
אז שלח פרעה את כל רכבו ופרשיו
ישראל בקול צעק: מה יקרה לנו עכשיו?
העמוד היה מחסום
והים יבש פתאום
והלכו כמו מלכים ביבשה.
ויסעו ויחנו
ויסעו ויחנו
ועמוד ענן ביום
ועמוד של אש בליל
את הדרך סימנו לישראל.
ארוכה הדרך, והיום כה קצר
ונחים בני ישראל בצלו של עץ תמר
הן הלינו בסיני
לא יכלו יותר ודי
לא פשוט לחיות בחום בלי סיר בשר.
אז המטיר הא-ל משמיים מן צחור
ובערב בא השליו, שבשרו טהור טהור
הם הגיעו לרפידים
אך אין מים ליהודים
ומשה שלנו אז הכה בצור.
ויסעו ויחנו...
לרפידים הגיע עמלק המאיים
בחוצפה שאין לה קץ הוא רצה להלחם
אז הרים משה ידיו
עמלק פשוט ניגף
איזה יופי של תכסיס היה להם.
ארבעים שנה ויסעו ויחנו
ארבעים שנה מדבר זה בכלל לא תענוג
כשלכנען הם עלו
כה שמחו וצהלו
והורישו לנו את הציונות.
ויסעו ויחנו...
