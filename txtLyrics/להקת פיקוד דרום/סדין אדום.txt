סדין אדום נפרש על פני מדבר 
והוא פרץ והוא הפגיז והוא דהר 
וטליק ואברם עם טנקים דוהרים 
לעבר התעלה בשני צירים 
סדין אדום חצוף הוא ונועז 
גדודיו של אריק מפלחים את המרכז 
סדין אדום של אש צונח על מדבר 
וכל האדמה כולה תבער 
סדין אדום 
מתי נוכל לפרוש סדין לבן? 
סדין אדום 
מתי נפרוש סדין של אהבה? 
סדין אדום 
הבא איתך סדין שלום שלום 
הבא איתך סדין שלום 
סדין אדום זה תופת בשדה 
סדין אדום שמתפשט על החזה 
עמדה אחר עמדה, מוצב אחר מוצב 
ועוד זחל"מ שלא ימשיך בקרב 
סדין אדום זה מוות של חבר 
וטנק שסוע שחורק לו ובוער 
חייל שמסתער על טנק עם הררנ"ט 
זחל"מ בדיונות מתקדם לבד 
סדין אדום.... 
סדין אדום כולנו כאחד 
צנחן, טנקיסט, חבלן וגם תותחן 
קיווינו שהגיע סוף סדין אדום 
חשבנו שהבאנו השלום 
סדין אדום, המשכת לאסוף 
מיסים כבדים שאין להם אף סוף 
אך לנו בארון שמור סדין לבן 
מלא תקווה, שלווה ואהבה 
סדין אדום...
