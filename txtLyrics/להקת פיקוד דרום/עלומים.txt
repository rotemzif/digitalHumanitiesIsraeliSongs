יד מלטפת החול מבוכה בעיניים
ים מחייך בכחול אל תכולם של שמיים
דופק מחיש את קצבו וכבדים עפעפיים
אודם יצבע את סומקו עד פריחה בלחיים.
יד ביד יחפים נצעד מיני קדם ועד ים
אי אן ועדי עד מאילת עד נחל דן.
בוקר יאיר שחרו יאורו עיניים
זיק שהנץ באתמול יז רשפו שבעתיים
נחל יגאה אפיקו סערת עלומים
בוקר יפסע אל חודשו אל תחומי אוהבים.
יד ביד יחפים נצעד...
יד מלטפת ידה סואנים עלומים
אן נלכה נערה עד סופם של שבילים
גבע והר אל פיסגה נושקים עננים
עלם ילחש אל עלמה כמו בשיר השירים.
יד ביד יחפים נצעד...
