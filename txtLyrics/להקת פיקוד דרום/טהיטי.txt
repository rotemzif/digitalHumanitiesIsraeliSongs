לו את חיי שנית אני חייתי
אז מתופף בבר אפל הייתי
בבר קטן ושמו אולי טהיטי
בין הנמל לבין המלונות
בין קונטרה-קונטרה בס לבין עוגב
אמלוך על אלף הקצבים
תופי הבונגו ואתם תופי טם-טם
יטלטלו מתניים.
נוקש התוף הרעשן
וטוב לי, טוב לי, טוב לי שם,
בתוך עשן בבר קטן
ששמו אולי טהיטי.
לו את חיי שנית אני חייתי
אז מתופף בבר אפל הייתי
בבר קטן ושמו אולי טהיטי
בין הנמל לבין המלונות
המלצר חיוור חסר פרצוף
בתוך ענן ישן יצוף
ויקשקש בקבוק סגול על המגש
בקצב עצלתיים.
נוקש התוף הרעשן...
והמוזגת שמה ודאי דולורס
זה שם יפה כשם שהוא בנאלי
ליבי שאל ולבבה ענה לי
בין הנמל לבין המלונות
בפיה פרח השושן
כמו לנשיקות הפה ממתין
אך מעשן כבד וריח ניקוטין
כמו אדמו פניה.
נוקש התוף הרעשן...
