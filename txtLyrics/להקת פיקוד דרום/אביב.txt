כבר עבר לו הסתיו 
והגשם חלף הלך 
ובארץ נראו 
ניצנים מסביב. 
ושמים בלי עב 
צוחקים מול ביתך שלך 
צחוק עמוק וכחול 
שתדעי כי בא אביב. 
לבשי אם כן ילדונת 
את שמלתך הצחרחרה 
ורוצי אל האחו 
כל עוד היום הוא ארוך 
כי הנעורים קטנטונת 
חומקים כרוח סחרחרה 
והאביב פרחח הוא 
כמוני וכמוך. 
כבר נשמע קול התור 
והגיע עת הזמיר 
וגנך הנעול מייחל 
ומקשיב. 
והבוקר שיכור 
מצטחק לך מראש אמיר 
צחוק צעיר וירוק 
שתדעי כי בא אביב. 
לבשי אם כן ילדונת... 
כבר חנטה התאנה 
ונתנו הגפנים סמדר 
ועינייך יונים 
של חיוך ושל זיו. 
ובלחייך הקטנה 
כבר פורח כפרח בר 
צחוק סמוך ולוהט 
המעיד כי בא אביב. 
לבשי אם כן ילדונת...
