אבשלום נולד בגדרה
והיה צנום מאוד
ותורה הרביץ בו סבא
והשייך - ערבית נטע בו
והיו גרים ביפו
ושממה גדולה היתה פה
ובחדרה אז היו הרבה ביצות
ואיש אז לא חשב
ואיש אז לא ידע
שאבשלום יהיה לאגדה
השובב -
לאגדה
אבשלום גדל בארץ
וכאב את כאבה
ואהב את פרדסיה
ושנא את מנצליה
עוד תראי ימים יגיעו
האנגלים קידמה יביאו
כך לחש לריבקתו באהבה
והיא אז לא חשבה
והיא לא ידעה
שאבשלום יהיה לאגדה
אהובה -
לאגדה
כך החלה המחתרת
נילי - דגל של שיחרור
האנגלים איבדו אז קשר
אבשלום דהר כנשר,
במדבר צהוב צחיח
יריות על יד רפיח
בן עשרים ושבע הוא נפל שדוד
ואיש אז לא חשב
ואיש אז לא ידע
שאבשלום יהיה לאגדה
המורד -
לאגדה
ובלב מדבר רגוע
על קברו של אבשלום
אז צמח לו דקל פרא
מגופו של איש הפלא
שאהב כל עץ ושיח
שנכשל, אבל הצליח
להגשים ולו במעט את החלום
ביובש המדבר
פורצת נקודה
פורח דקל בר
אין זו אגדה
אבשלום - לאגדה
