ימים של כן,
ימים של לא,
ימים רבים של אולי,
נושרים כמו עלי הפרח
בלילותי
להתראות
ברחוב קטן, בעיר זרה,
או על ספסל באוטובוס בלילה קר,
לשמוע את קולך שורק לי בשדרה,
להיפגש בדרך לכיכר,
להתראות.
ימים של כן...
להתראות
לאור נרות השעווה,
לשמוע את ידך דופקת על דלתי,
לחלום אותך בחלומות האהבה,
לתלות את תמונתך על מיטתי,
להתראות.
ימים של כן...
להאמין,
שעוד תשוב מן הדרכים,
לדעת שתבוא לנוח פה בצל,
לחשוב, שיום אחד תביא זר פרחים,
ושאולי אפילו תתנצל,
להתראות.
