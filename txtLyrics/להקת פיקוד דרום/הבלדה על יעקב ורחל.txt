מאז שראיתיה אי שם בשדות חרן
רועה את צאן אביה ברנש ושמו לבן
שוב לא אמצא מרגוע שנתי עלי תנדוד
כי איך אוכל לשכוח עיניים כה יוקדות
כמו היה זה תבן חוסם את פי הבאר
גללתי את האבן וקמתי מזמר
לבן לבן בן בתואל
תן לי את בתך רחל
לו רק זהב היה לי באבנטי תחוב
רחל אף היא היתה לי אבל צרורי נקוב
הושיעה נא אלוה נפשי אשאל למות
לבן קצב לי מהר בשבע שנות עבדות
מבוקר ועד ערב אני נוטר שדותיו
וכשעולה החרס בדד בדד אשכב
לבן לבן בן בתואל
תן לי את בתך רחל
עוד חורף תם בינתים אביב בא אל שדותי
ולמועד הקיץ הקץ לסבלותי
אלי מה התרגשתי ללבוש בגדי חתן
את פעמי החשתי ובאתי אל הגן
לבי עמד מלכת פתאום חשכו עיני
לאה שם מחייכת באוהל כלולותי
לבן לבן בן בתואל
תן לי את בתך רחל
אל המעין
בא גדי קטן
בא גדי לבן
