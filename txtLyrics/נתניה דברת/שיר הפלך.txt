כפרי הגדול
הוא כנבל רונן
שער בו מזמור
והומה המיתר
ואדם בו זקוף
כנימה הדרוכה
בין תכלת שחקים
ובין צלע ההר
מבעד זקיפות
מיתריו הרנים
משחירים התלמים
מזהיבות הגרנות
וחפוזים הימים
להצליל המיתר
וגוחנת כנף ליל
לארות נגינות
בנבלו של כפרי
על גבעות יזרעאל
הומים בצלילות
ועונים מיתרים
פורטים הימים
וקוסמים הלילות
על חבר נימיו
רבבות מזמורים
בכינור עמל כפרי לי
התעורר מיתר נשכח
הזדמזם בזמר קצב
שיר הפלך הנידח
שיר הפלך שיר הפלך
מימים קדומים מאז
עת המה בארמון מלך
ובסוכת כל דל ורש
שיר הפלך השכוח
שיר הפלך החדש
