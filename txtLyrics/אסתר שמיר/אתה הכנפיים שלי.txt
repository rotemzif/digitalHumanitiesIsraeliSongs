אתה הכנפיים שלי
אתה מכבה את האורות
מרוקן את הכוסות מיין
מכבה את הנרות
אני לא רואה כלום בחושך
אתה לוקח אותי לחלון
פותח את התריסים
עוצר את השעון
אנחנו עפים אל תוך האהבה...
לא סוגרים את העיניים
אני רוצה לראות הכל
אם יופיע אור בשמיים
אני רוצה לשמוע קול
אנחנו לא עושים אהבה
האהבה עושה אותנו
עוד מעט נפרוש כנפיים
אל תוך האור שאנו
אנחנו עפים אל תוך האהבה...
אתה הכנפיים שלי
אתה לא מדבר במלים
יש לך סולם בשבילי
עשוי מהרבה צלילים
אני הולכת אל תוך הצליל
מישהו קורא בשמי
אני עוזבת את ידך
ממריאה מתוך עצמי
אנחנו עפים אל תוך האהבה...
