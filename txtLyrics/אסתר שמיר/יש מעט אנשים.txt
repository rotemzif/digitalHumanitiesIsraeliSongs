יש מעט אנשים שעפים
והרבה קוצצים להם כנפיים
מעט אנשים ששרים
והרבה מזייפים את שירם
יש מעט אנשים שבונים
והרבה מחבלים בירכתיים
יש מעט אנשים אוהבים
והרבה פוחדים מעצמם
ובשקט הבא מחמלת שמיים
של שלוות קיום תמימה
די באחד שקולו מחריש אוזניים
להרוס את הדממה
יש מעט שנוגעים באמת
והרבה שעוצמים את העיניים
יש מעט שיודעים איך לתת
והרבה שקומצים את ידם
יש מעט אנשים שחולמים
והרבה ששמים להם רגליים
יש מעט אנשים שמחים
והרבה שסגרו את ליבם
ובשקט הבא מחמלת שמיים...
