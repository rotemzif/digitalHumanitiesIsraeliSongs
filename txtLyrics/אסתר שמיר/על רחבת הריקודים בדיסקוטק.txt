על רחבת הריקודים בדיסקוטק 
האורות מתחלפים מאדום לצהוב 
הגוף שלה זז כמו שמתחשק 
רואים שיש לה קצב טוב 
לובשים אותם בגדים אתה והיא 
זו האופנה שיש עכשיו 
יש לכם איפור זהה על הפנים 
קו שחור-בינינו יש קו 
הקצב כבד, הצליל מתגבר 
ואין לי כלום משלי 
געגועי לך מנסים להתפזר 
למשהו הרבה יותר כללי 
עומדת בצד לבדי בפינה 
הרחק מטוב, הרחק ממך 
מחזיקה בידי עוד וודקה קטנה 
אבל רוצה להחזיק אותך. 
על רחבת הריקודים בדיסקוטק 
למזלי הכסא אוסף אותי אליו 
תוף מונוטוני מנסר מעלי 
האישיות שלי נמסי עליו 
ורובוט קטן מדליק לי סיגר 
יש לו צעדים נועזים 
הוא אומר שאבלה איתו עד מחר 
ואני עונה:"אתה מגזים!!" 
הקצב כבד, הצליל מתגבר 
ואין לי כלום משלי 
געגועי לך מנסים להתפזר 
למשהו הרבה יותר כללי 
הולכת אליך כמו אל עצמי 
לא מגיעה אל ליבך 
הרובוט מחזיק אותי 
כמו שרובוט מחזיק... 
אבל רוצה להחזיק אותך. 
אף פעם לא יצא לי לרקוד עם רובוט 
והרובוט תופש את זה מיד 
אוחז אותי בידים קרות קרות 
אל המאה עשרים ואחת. 
וגם במאה הזו המשונה 
עובר בי גל של סערה 
אני לא אוותר על ידך החמה 
בדיוק כמו במאה שעברה. 
הרובוט מעיף אותי מעל חיי 
מעבר לזמן ולמבוכה 
ואני מחזיקה את כל העתיד לפני.. 
אבל רוצה להחזיק אותך.
