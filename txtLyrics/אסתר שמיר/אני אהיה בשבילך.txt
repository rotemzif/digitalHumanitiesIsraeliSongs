כל עוד הדרך עוטה קוצים וחשופה רגלך 
כל עוד הלילה נטול כוכבים, מי יאיר לך? 
כל עוד הצער גואה ושוטף ורכה דמעתך 
כל עוד יש מכשולים לעבור והימים קשים 
כל עוד צריך לחפש מסתור מפני האנשים 
כל עוד הדרך כואבת לך ואין נחמה 
אני אהיה הגשם שיביא את המים 
אסלק את החול שנזרה בעיניים 
אני אתן לך שמש 
אתן לך אור 
אף אחד לא יוכל להפריד בינינו 
לפני שנשמה לובשת גוף משביעים אותה: 
"אל תדעכי בעולם אפוף,עטוף בעלטה" 
אז גם אם לא תזכור אותי וגם אם לא תקרא לי 
אני אהיה בשבילך 
אני אהיה הגשם...
