עכשיו היא מסוגרת בביתן ללא מוצא 
יהלומים מזויפים על צווארה 
מילא, כל עוד הם נותנים לה קצת נצנוץ בחזרה 
היא יכולה לקבל מהם איזו תקווה. 
עכשיו סוף סוף היא נחה במיטה עם אפיריון 
וילונות על כאבה ועל הפחד. 
בשעות של נסיגה היא מתקוממת בחרון 
אך בדרך כלל היא מגיבה בנחת. 
ילדת רחוב, פנים של נסיכה 
מידים לידים ארוכות 
פנס רחוב, ילדה חשוכה 
חשוכה באושות חנוקות 
מילא, כל עוד הם נותנים זנבות של אהבה 
מעבר לרגליה העשוקות. 
עכשיו היא מסוגרת בביתן מוגן היטב 
רפאו לה את פניה המוכות 
בשעות של נסיגה היא מיללת בכאב 
אז מחזירים אותה לנוח בזריקות. 
עכשיו היא מסוגרת בביתן ללא מוצא 
עולם אפל חסוי בצל כבד 
יהלומים מזויפים נותנים לה רגע של שלווה 
ואין-סוף של משהו בודד.
