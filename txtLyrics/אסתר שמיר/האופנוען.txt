אתמול בטלויזיה היתה תחרות קשה 
אופנועים טיפסו גבוה לקפוץ ממקפצה 
המצלמה קלטה ברגים, קצת הגה ושילדה 
אחר כך התעכבה ליד מספר שעל קסדה. 
היה שם אופנוען אחד עם בגד עור שחור 
הוא הזכיר לי סוג של ציפורים, שלא חיות באור: 
אלה שחולפות בסערות ברקים בראשי
אז אני נצמדת אליך 
שתזכיר לי מקום 
שתזכיר לי אהבה 
אני נצמדת אליך 
שתזכיר לי אותי. 
אתמול בטלויזיה אופנוען מספר חמש 
קריינים סיפרו לעם עד כמה התרגש 
המצלמה עברה לאט על פני הנוכחים 
שצעקו כמו בשוק וזרקו עליו פרחים 
האיש נעץ את שתי עיניו ואישוניו היו קרים 
ומבטו נישא הרחק מכל מגע של ציפורים 
אלה שחולפות בסערות ברקים בראשי
אז אני נצמדת אליך 
שתזכיר לי מקום 
שתזכיר לי אהבה 
אני נצמדת אליך 
שתזכיר לי אותי. 
האיש קפץ אל המגרש ועלה מיד באש 
ובתמונה ראו שעון ובו עשרים לשש 
אתמול בטלויזיה שריקות האמבולנס 
איש אחד עם בגד עור קבע שם שיא חדש.
