חלמתי שבאת לקחת אותי אלייך 
בשבילים לא מוכרים, ליד נהר כחול. 
לא פחדתי לעוף בעקבותייך 
הלכנו על המים, גלשנו על החול. 
והסודות זרמו אלי מתוך עינייך 
פתחתי את ידי ב קבלה - 
איך את נותנת לי את תשובותייך 
ואני עוד לא שאלתי את שאלה.. 
את היית בעלת האור ואני פרפר בטבע - 
בא בסיבובים אבל נמשך לאור. 
אני רואה שחור לבן, את מתיזה עלי קצת צבע 
ונעלם מה שהשארנו מאחור.. 
חלמתי שבאת לקחת אותי אלייך 
וכל הסימנים הפכו מיד לשביל - 
שַם דבר לא מתקיים בלי שחשבת 
ומה ששם קיים, עדיין לא התחיל 
והתעוררתי בך - בתוך הנשמה 
את היית כמו אור, חבוי באור גדול 
אבל מהר הופיעה שוב המחשבה - האדמה 
ושוב בא ונולד הכול. 
את היית בעלת האור ואני תועה בחושך 
בתוך אלפי ספקות לילות של אכזבה 
פתאום נשבר ליבי ונפתח האופק 
ואז הופיע ים של אהבה..
