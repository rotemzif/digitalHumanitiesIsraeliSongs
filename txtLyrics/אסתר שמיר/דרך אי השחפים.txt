אל תשאל אותי למה זעמו השחפים
בכוח זעמם הם הצילו את חייך -
כשהתחלת לעוף בתוך עשן העשב
פנים אחרות אחזו בעיניך.
אל תשאל אותי למה זעמו השחפים
רוחות חזקות טלטלו את כנפיך
וכשנגמר העשן נפלת על החול
כיסית את גופך הרועד בידיך.
"את פה?" שאלת
"אני בוכה?" שאלת
בעצמך לא יכולת לראות
"אתה בוכה" לחשתי
"אני איתך" לחשתי
וליטפתי את פניך הרטובות.
כמה טוב שחזרת חיבקתי אותך
ואספתי ממך את שרידי הכנפיים
השחפים נקרו את העשן מגופך
בדיוק כשנסחפת עם סופות המים.
אל תשאל אותי למה זעמו השחפים
מרחוק את קול זעמם שמעתי
פחדתי שלא תוכל לחזור
קראתי לך בכל דרך שידעתי.
אי השחפים עמוק, עמוק בלב שם
כנפי שחפים יתנפצו בסלעיו
אף פעם לא תחיה בו רוח אדם
לא יוכל לחזור מי שבא אל חופיו.
אל תשאל אותי למה זעמו השחפים
בכוח זעמם הם הצילו את חייך-
כשהתחלת לעוף בתוך עשן העשב
פנים אחרות אחזו בעיניך.
אל תשאל אותי למה זעמו השחפים
רוחות חזקות טלטלו את כנפיך
וכשנגמר העשן נפלת על החול
כיסית את גופך הרועד בידיך.
"את פה?" שאלת
"אני בוכה?" שאלת
בעצמך לא יכולת לראות
"אתה בוכה" לחשתי
"אני איתך" לחשתי
אני שמחה שאתה לא מפסיק לבכות.
