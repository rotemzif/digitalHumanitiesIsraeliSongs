פתאום הוא נעור מבפנים, הוא שומע קולות
הם באים מתוך אבנים ומן החולות
הוא שומע נעימה רחוקה, צלילים מתקרבים
מים נוגעים בגופו מפיחים בו חיים.
הוא זרע בתוך אדמה, שנגע בה הטל
לא יודע מה מתחתיו ומה שמעל
שולח ניצן לפלס לו שביל מחילה
אולי זה יהיה סופו אולי התחלה.
הוא רוצה לגדול, הוא רוצה לצמוח
יש בו כאב גדול שיתן לו כח
הוא רוצה לגדול הוא רוצה לצמוח
משהו קורא בפנים: יהיה לך כח
לפרוץ אל החיים..
איש לא מבטיח לו כלום העולם לא נחמד
לפרוץ בתוך הקשיים, להחזיק מעמד
הוא יכול לפרוץ גבולותיו או למות במוכר
יש יותר מדרך אחת להיות מאושר
הוא רוצה לגדול..
פתאום הוא נעור מבפנים הוא שומע קולות
הם באים מתוך אבנים ומן החולות
הוא שומע נעימה רחוקה צלילים מתקרבים
מים נוגעים בגופו מפיחים בו חיים.
הוא רוצה לגדול...
