לעיתים קרובות מדי הדרך מתעקשת
הרגע כבר עבר ואני עוד ממתינה
כולם כולם הלכו ולפני שאני תופשת
הרכבת כבר עברה בתחנה
לעיתים קרובות מדי עוד הזדמנות חומקת
הזמן חולף מהר שנה אחר שנה
והמזל נופל בחיק מי שצוחקת
הרכבת כבר עברה בתחנה
אז אל תשאירו אותי מאחור
אולי זו רק פאניקה קטנה (וזה עובר)
אם לא תשאירו אותי מאחור
כשהרכבת כבר עברה בתחנה
לעיתים קרובות מדי אני הולכת ומועדת
לעבר הקטר שצופר במסילה
ועד שאני רואה ועד שאני מודדת
הרכבת כבר עברה בתחנה
אז אל תשאירו...
לעיתים קרובות מדי, אחת ליום בערך
אני קונה כרטיס עוד פעם אחרונה
כי איש לא יעבור יותר, כאן זה סוף הדרך
הרכבת כבר עברה בתחנה
אז אל תשאירו...
