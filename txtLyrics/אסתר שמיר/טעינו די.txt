הימים הקשים חלפו ועברו להם הלאה 
ואיתם נעלם הטעם הצורב והמר 
ואפשר לפעמים להביט על כל זה מלמעלה 
כמה שלא יחזור, כמה שעבר 
רק לא לחזור על אותן השגיאות פעמיים 
ושוב לעמוד נבוכים אל מול שוקת שבורה 
כי גם אם כבתה השמש בחיק השמים 
זה נגמר לטובה, זה נגמר לטובה. 
די, די, די 
כבר טעינו די 
כבר אמרנו די 
כבר שגינו 
די, די, די 
כבר טעינו די... 
הימים הקשים יכולים להוסיף לנו כוח 
כל פצע נעטף לבסוף בשקט נסתר 
ואפשר להתחיל מחדש וכאילו לשכוח 
רק לא לחזור על שגיאות העבר. 
כי כל המולה מסתימת, כל רעש רוגע 
ואנו שבים זה עם זו אל בין אותם הקירות 
ואולי זה יקל להבליג על מה שפוגע 
אם לא נחזור על אותן השגיאות.
