תן לגלים להתנפץ על ליבך
עוד מעט הכל יירגע
הם יקחו את החול מתוך כאבך
נישאר רק אני ואתה
זה לא סתם כאב, זה הכאב שלך
תישאר עד שתנשום לרווחה
אל תתייאש מכל אכזבה
עוצמת הכאב, חוכמת האהבה
כל זה רק בשביל שיהיה טוב...
איך לסמוך על גלים ששוברים את עצמם
איך לבטוח ברגש שתמיד נעלם
איך לגעת באש כשנגמרת הלהבה
עוצמת הכאב, חוכמת האהבה
כל זה רק בשביל שיהיה טוב...
כל כך קשה להאמין בטוב
בתוך הסבל, איך נמשיך לאהוב
אולי בסוף יסתבר שהכל היה לטובה
עוצמת הכאב, חוכמת האהבה.
כל זה רק בשביל שיהיה טוב...
