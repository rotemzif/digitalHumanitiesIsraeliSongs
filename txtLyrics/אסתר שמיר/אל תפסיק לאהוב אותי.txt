בשבילי תקווה וצער לאט אני צועדת
הגלוי נראה גלוי והנסתר נסתר
את ידי אני נותנת בידך בשקט
שתהיה דרכנו יחד בטוב וגם במר
ולפעמים ידנו מכוונת את הדרך
אך לפעמים אות הגורל נחתם ונאמר
לכל מילה יש צליל, לכל דבר יש ערך
צעדים של היום הם השביל של המחר
ואני מאמינה כי דרכנו היא טובה
שהטוב יהיה טוב והרע יתהפך
אז בוא נצעד ביחד תקווה אחר תקווה...
ואל תפסיק לרקוד איתי
ואל תפסיק לחלום
ואל תפסיק לגעת בי
ואל תפסיק לאהוב אותי..
מישהו דואג לנו מפני מכאוב ופגע
גם באפילה תמיד יש משהו מואר
ואני חובקת רק את עכשיו ואת הרגע
צעדים של היום הם השביל של המחר.
ואני מאמינה...
