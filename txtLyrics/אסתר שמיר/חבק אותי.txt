השקט הזורם אל עיניך
אומר שהבנת הכל
בחרנו אותו מאבק
ואותה דרך למשול.
כברת חיים מסוימת
לאהוב זה את זו בריקוד
חבוקים אל רחבת הנצח
אחוזים בעוצמת הניגוד.
אנחנו בנים לאותה הרוח
עלים לאותו ענף
קרניים של אותה השמש
אתה בא אלי ונחשף
חבק אותי
זה לא הולך לאיבוד.
כשגמרנו לריב על עצמנו
התמלא עולמנו שלווה
כל חלקת הבנה שכבשנו
הייתה לחלקת אהבה.
וממעל נפתח לנו פתח
לאהוב זה את זו בריקוד
חבוקים אל רחבת הנצח
דבר לא הולך לאבוד...
