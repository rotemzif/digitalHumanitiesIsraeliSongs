הוא חוצה את הקווים, הוא עובר את הגדר
חוצה את חומות הפחד, מגיע אל שטח ההפקר
עומד לבדו בשטח, הוא לא יישאר לבדו
הרוב השקט צועק לו שהם יבואו איתו
הוא חוצה את הקווים, הוא הלב של המדינה
שכבר ימים רבים, אין לה קשר עם עצמה
הוא יודע שזה משחק קשה, להחזיר לנו את החיים
אך זה המשחק היחידי שיש, כשהוא חוצה את הקווים
והוא הולך אל שטח ההפקר
לא ישקוט ולא ינוח
הוא הולך אל שטח ההפקר
עד שתחזור הרוח.
הוא חוצה את הקווים, הוא קורא באפילה
הוא הולך על פני המים, הולך ולא יטבע
קורא אל תוך החושך, אל תוך החרדה
עד שיבואו מנגד למצוא איתו מוצא
כשהוא הולך אל שטח ההפקר.
והוא הולך אל שטח ההפקר...
