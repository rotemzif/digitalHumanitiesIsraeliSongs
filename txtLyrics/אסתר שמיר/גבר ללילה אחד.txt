מה שיש בינינו זו רק שעה מאוחרת
התרגשות של פתאום, שפגשה במקרה את הגוף
אנחנו זרים זה לזו עם כל שעה שעוברת
זרים זה לזו למרות העור החשוף
מבטים אטומים ושעון מתקתק לו קבוע
רגעים מתוחים של שתיקה ועוד בוקר נולד
ואני מחפשת מוצא מפגישת סוף שבוע
כי היית לי גבר ללילה אחד
אתה ממלמל אהבה, הפגישה מתארכת
אני מתרחקת ,ואתה בכיוון מנוגד
לא ,אינני רוצה ידידות שנמשכת
רציתי רק גבר ללילה אחד
גבר ללילה אחד...
לכל אדם יש מחיר לפי טיב האירוע
אני משתדלת לשמור על טון מיודד
אך כמה צריך לשלם על שיפוט גרוע
רציתי רק גבר ללילה אחד...
גבר ללילה אחד...
