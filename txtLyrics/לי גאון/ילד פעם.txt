על עץ הלימונים שבחצר האחורית 
יש בית מקרשים וגלגלים של מכונית 
יושב על הענף הדק יחף וחייכני 
מוצץ חמציץ צהוב ואחריו מיד שני 
כזה מין ילד פעם שאני 
ילד פעם, פעם ילד, פעם בחיים 
אוהב לקרוא הרבה ספרים דקים וגם עבים 
אבל כמעט אף פעם לא הכנתי שיעורים 
יושב על נדנדה בחוץ כששמש בפנים 
עם ארטיק קר מתוק חמוץ וסוכריות בפנים 
כזה מין ילד פעם לפעמים 
ילד פעם, פעם ילד, פעם בחיים 
לדרוך בדרך על כל העלים היבשים 
להתפלח לפרדס לגנוב קצת תפוזים 
לדעת את כל שמות הציפורים והפרחים 
ולפעמים אפילו גם לצוד לי פרפרים 
כזה מין ילד פעם מבפנים 
ילד פעם, פעם ילד, פעם בחיים
