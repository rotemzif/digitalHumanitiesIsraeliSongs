הוּא עוֹלֵה חָדָשׁ
שׁוֹטֵף כֵּלִים בַּמִּטְבָּח
בַּהֲפוּגוֹת מַנִּיחִים לוֹ
לְנַגֵּן בַּפְּסַנְתֵּר הַנִּצָּב בְּלוֹבִּי בֵּית הַמָּלוֹן
הַמַּאֲזִינִים, צוֹפִים בְּרֶתֶת אֶצְבְּעוֹתָיו
בְּחֵיל הַנְּגוֹהוֹת הַמִּתְגַּבֵּר
לִקְרַאת מִשְׁמֶרֶת לַיְלָה
הוּא פּוֹשֵׁט אֶת הַחֻלְצָה הַלְּבָנָה וּמְטַכֵּס יָדַיִם
לְעֵבֶר צִנּוֹר הַשְּׁטִיפָה
נֶפֶץ הַמַּיִם בְּכִיּוֹר הַבַּרְזֶל
הוּא לֵב הַשְּׁתִיקָה הַגְּדוֹלָה
