בואי ילדה, אספר לך סיפור
על יופי נשגב ועל מה באמת חשוב
מאז שנולדה עיניה זרחו
תלתלים מזהב את פניה ציירו עיטרו
מורין ירדה לה אל הנהר
היא אספה נופרים בידיים קטנות
פריחה ועצב של ילדים
והכל התערפל
מציאות ודמיון אסורים 
מספיק מבט גנוב והכל מסתדר
לא צריך הרבה, כל מה שעושה עובר
היא חטאה לימים ורקדה בלילות
מהלכת קסמים, על עיניים שמסתכלות
מורין שבה אל הנהר
היא אספה נופרים בידיים קטנות
פריחה ועצב של נעורים
והכל התערפל
מציאות ודמיון אסורים 
ועברו הימים, אהבות שפרחו
וחלפו השנים, חלומות גם אתם גוועו
יושבת לבד וחושבת הרבה
על מה שהיה ועל מה שכבר לא יהיה
מורין שבה אל הנהר
היא אספה נופרים בידיים קטנות
פריחה ועצב מאוחרים
והכל התערפל
מציאות ודמיון אסורים 
בואי ילדה, אספר לך סיפור
על יופי נשגב, שהלך לבלי שוב
כנראה זו טעות, אולי אשליה
אז תגידי לי את, מה באמת חשוב
