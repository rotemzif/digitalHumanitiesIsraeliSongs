על החוף מסתכל ונזכר
ברומן מאושר שנגמר
אהבה ראשונה שבה כמו מנגינה
שהיתה ואינה.
על החוף מסתכל ונזכר
שהייתי מביט בך ושר
אל לבך שעזב, שהלך ולא שב.
איי איי בת הים היפה
נסיכת נעורי את ראשי מטריפה
איי איי בת הים היפה
שממני חלפה כמו סופה.
כשהאופק פתאום נעלם
והשמש נבלעת בים
הטיילת ריקה אך נפשי מחכה
לך ילדה רחוקה
עוד זורח יופייך מאי שם
אהבה שנולדה ולפתע אבדה
ונותרה אגדה.
איי איי בת הים היפה...
