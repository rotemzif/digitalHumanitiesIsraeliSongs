לא חולמת עוד לגעת
ברכות העננים
שם בפנים את כבר יודעת
לזהות שקרים קטנים
את אורזת את הפחד
את הרעד של ליבך
עוזבת את הרחם
עוזבת את ביתך
שם בחוץ סופה צועקת
אנשים ממהרים
הם כולם רוצים קצת שקט
וללדת ילדים
את צועדת מהססת
בין האור לבין צללים
ועדיין מחפשת
אנשים אמיתיים
מסביב שורות, שורות
של אנשים חסרי פנים
אנשים רצים לשום מקום
העיניים הזרות
לתוך ליבך הן לא רואות
ובחוץ כל כך קשה לנשום.
