זוג עיניים עצובות
ושפתיים בוכיות
אף קטן וגם סולד
עד שתגדל
ריח של פריחה אהבת
בצבעים יפים נגעת
צעד ראשון שלך
אל מול כולם
ילד אתה עולם
מלאך קטן בין מלאכים
דרך דמעה שקופה
אראה אותך בין כוכבים
שנים אחלום עליך
אסלול דרכי אליך
אתה איתי בנשמתי
ילד אתה עולם
סיפרו לי על עולם אחר
בלי חומות ובלי גדר
לשם הגעת כה קטן
ושם תגדל
בחלומות אתה תופיע
עיני שקד עם צחוק מרגיע
הותירו שובל ארוך
של זכרונות
ריח של אביב השארת
בצעדים קטנים הלכת
למה והם קטנים
הוי אלוהים
הו...ילד אתה עולם
