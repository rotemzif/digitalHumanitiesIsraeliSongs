האורות זולגים
משקאות נמזגים
אנשים צוחקים
בקול רם מדי
מה אתה עושה פה?
לא חשבתי שתהיה פה
משמח לדעת
שאתה עוד חיי
מלצרים טסים
שולחנות עמוסים
וכולם לועסים
קלישאות חמות
המנגינה מוכרת
המוסיקה לסרט
שנשוב אליו
אחרי הפרסומות
אסירי מדע
רסיסי מידע
אהבה אבודה
משאירה כתמים
על מצב הרוח
במחלקת פיתוח
הם עובדים יום וליל
על נוסחת קסמים
תרסיסי חלום
מלחמה ושלום
נערת הגומי
בסיפור עגום
נמוכי המצח
ממציאים את הנצח
לא שמעתי מה אמרת
לא אמרתי כלום
בעלי דעה
חכמי השעה
מסבירים לטעות
איפה טעתה
משרתי הכוח
ושטיפת המוח
שוב אנחנו יחד
באותה מיטה
התקופה ריקה
במחיר מופקע
כל חצי דקה
יצירת מופת
בחדר הכושר 
מתאמן לשעת האושר
שחולפת על פניך
שוב כעת
זיכרון מחוק
נשיקה וחיבוק
התחלות חדשות
לסיום ישן
החכה בשער
השמחה
אמרה בצער
מי כמוני יודעת
לבוא בזמן
