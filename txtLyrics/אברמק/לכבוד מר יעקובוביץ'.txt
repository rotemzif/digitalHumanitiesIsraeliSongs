גם לך ליבנו הומה,
מלא חיבה והוקרה.
ולעתיד טוב יותר מצפה,
ביום זה של שמחה וגאווה.
בעמדנו עייפים ומלאי ספקות
אתה המפיח בלבנו תקוות גדולות,
ומעודד במילים חמות של נחמה,
שהרי רגעי היסוס זרים לרוחך
בתי המלאכה פורחים מתחת ידך,
כפטריות אחרי גשם וסופה.
שאיפתך היא ליצור ולבצע,
עייפות ולאות אינך יודע.
לקראת המטרה אתה צועד באון
ובינינו כל איש בשיא הרצון
יקריב את עצמו למען העניין.
וכאלה תמצא פה רבים וטובים,
כי לשאת בעול אנו מוכנים.
ולמרות כל הבעיות והקשיים
נעבד ללא הבדל מין וגיל,
כל עוד אתה אותנו תוביל,
מטעם היושב ראש הטוב, כמובן,
אתה! האדם הנאור הנאמן.
