היא באה אלי לביקור חטוף עם אור ראשון 
אחרי טיול מפרך שעשתה בסיני בג'יפ הלבן 
זה עשרים שנה לא התראינו מאז אותו לילה סוער 
מה את אומרת לווני לשלום 
מה אתה אומר הכניסיני תחת כנפך 
היא שבה אלי ממסע רוחני בארץ טרופה 
קולות וברקים ערפל סמיך ורוח הומה 
זה שנתיים מאז לא פגשתי אותה בעיר הגדולה 
מה את אומרת שכון בי לעולם 
מה אתה אומר הריני במראייך 
היא הגישה לו בושם ריחני ונודף לרום מעלה 
מור והדס קינמון מתוק וקליפת לבונה 
זה חודשיים מאז לא קיבלתי איתות מדויק על הצג 
מה את אומרת לווני לשלום 
מה אתה אומר הראיני במראייך 
שניפגש בצפון בשבוע הבא לראש חודש סיון 
בהדליקי את הנר בענני ענן 
זה יומיים מאז לא שמעתי ציפור מצפצפת בהר 
מה את אומרת לווני לשלום 
מה אתה אומר הכניסיני תחת כנפך
