נחזור אחורה לתקופה של צחוק וחיוכים 
לתקופה של אהבה ורגשות מלבלבים
אז המלאכית שלי ירדה מגן עדן
במיוחד בשבילי, תקופה של פרפרים בבטן
תקופה של אהבה חזקה ושל שתיקה מתוקה
של עלטה אפופה בנשיקה ונשיקה
בזמן הזה חשבתי שנהיה ביחד לנצח
הכול נראה טוב, מרגיש טוב, רק על פני השטח
הגיע סוף , כל דבר תמיד חייב להיגמר 
אז אהבתי אז חנקתי, אז הלב שלי עיוור
ואז המנגינה פסקה ציפור השיר בלב שתקה
לא מבין את עצמי, דעיכה גוררת מצוקה
וכבר אין טעם לחיים, אולי הטעם נגמר?
בעצם יש טעם - רק חבל שטעם מר
אבל אומרים שאין דבר יותר שלם מלב שבור
ולא מבינים אהבה עד שמאבדים אדם אהוב 
הכל מתמוטט לי רואה הכול שחור קורס מהפגיעה
מרגיש שזה לא זה מוחק חיוך שוכח מאהבה
משפיל את המבט וכל הרגעים עוברים אצלי בראש
לא יכול להמשיך אני עכשיו חי רק בזיכרונות
שוקע בעצב מרגיש שמשהו בי מתפרק
הלב נשבר מה שנשאר זה רק חלל ריק
ליבי נשבר כבודי נפצע אני רוצה לחיות כמו פעם
אין אפשרות לחיות במציאות שלחיים אין טעם
חי על זיכרונות שעוברים כמו סרטים
חי בערוץ ההיסטוריה רוצה את ערוץ החיים הטובים 
כלום לא עוזר לא רואה את חצי הכוס המלאה
ולעיתים מגזים, רואה בתוך כוס מים סערה
בדרך מוזרה זה מספק כשמשתלט הכאב
מה שלא הורג מחשל - נאמנים פצעי אוהב
אנלא מצליח לקלוט, שואל ת'צמי שאלות
אין לי תשובות לא לוקחים ללב לוקחים לריאות
בתוך מרוץ הנשמות, אני נופל לבורות 
כשאני דורך על ביצים, עם רגליים קרות 
האהבה היא לנצח רק כל עוד היא נמשכת 
ובסוף מה שנשאר לי ביד זה רק צלקת
הכל מתמוטט לי...
רואה הכל מלמעלה - דמעות בגרון
מרגיש שחי בתוך בועה ולא בועת סבון
לא מבין את ליבי - האור הולך ומתרחק
מוצא אהבה חדשה ועוד התחלה אבל לא מסתפק
עכשיו אני נופל אני פגוע פצוע 
כתוצאה מקריסה כמו חייל צעצוע
עוד דבר מצטבר, עלי סוגר - נפל עלי
יורד עוד שלב אפקט הדומינו גמר עלי
אבל למרות הכול אני סומך על עצמי
והדבר הראשון שיידלק בי, יהיה אור פנימי
אדם חדש נושם עמוק אני מביט אל האופק
כבר לא חי את המחר, לאט מוצא את החופש
ימים שחורים יהיו וורודים הגלגל יסתובב
פחד לתקווה שמחה מאכזבה - כוח הלב 
אהבת אמת תמיד תהיה בלב אף פעם לא נפסקת
מתגבר כבר אין כאב - אבל תמיד תהיה צלקת
למרות שקשה לי אני נושם עמוק חושב על החיים
ומבין אם הכל נגמר יכול לחיות בלעדייך
הכאב לא נשאר בלב אבל תמיד תהיה צלקת
ואם לחפש את האור סיבה לחיות זה החיים ולא אחרת
