לא יודע מה יהיה. הולך ברחוב ומשתהה.
באמצע היום לחות וחום.
נעצר בתחנת האוטובוס באותו מקום.
רואה חבר בגלגל הזמן חולפות תמונות בעיני
מרחוב קטן בניו יורק ובן יהודה כאן
קצת געגוע וסיפור ישן.
איפה הם אומרים שבט אחים גם יחד
מדורת השבט נעלמה נשאר הפחד
לא משעמם בארץ המובטחת
ורק הצחוק מתגלגל עם הכאב ביחד
ורק הצחוק מתגלגל עם הכאב ביחד
ריקוד ההורה כבר נדם. מהשרשרת מה נשאר.
החיבוק נעלם כמו לא קיים.
אולי נשאל את הזקן ודרומה ניסע לשם.
חוזר מהר למציאות ומחר עוד יום של תחרות
כמו שתיל נטוע כאן איך שחולף לו הזמן
כי עוד נשאר חלום חלום קטן.
