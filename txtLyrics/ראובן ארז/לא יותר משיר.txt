ככל שגדלים הילדים
כבד יותר משא הלב
סוחב איתך את הפחדים
מול כל ענן שמתקרב
ככל שחולפות בי השנים
אני תלוי בך קצת יותר
שוב אין בי עוז לשינויים
גם לעצמי למדתי לוותר
לא יותר משיר, לא יותר מפרח
לא רוצה יותר מדי
תה ביום סגריר, נשיקה במצח
ואותך בין ידי
ככל שעוזבים הילדים
אני איתך הרבה יותר לבד
מבקש את עלומי האבודים
אבל יודע שהיום כבר ירד
וככל שקטנות המלחמות
יש בהן מעט יותר כאב
אך בסופן של הדמעות
לך אני אהיה זה שאוהב
לא יותר משיר...
קחי אותי לאט, בתוך חיקך לנוח
דומה שהשנה הקדים הסתיו
תהיי לי כמו שאת, איתך אני בטוח
ככה טוב לי, כמו עכשיו
לא יותר משיר...
ככה טוב לי, כמו עכשיו....
