שורה של מכונות עם ממתקים - תבחרי אחד 
תצאי אל העולם עם סוכריה ביד 
תביטי ימינה שמאלה ותדעי לאן לפנות 
עניין של מה בכך, הרי אין לך בעיות... 
הזמן יזוז לאט במרווחים של שעות 
יצביע וינוח על כל הנקודות 
את לא עצרת אפילו לא לרגע אחד לשאול 
מה את באמת רוצה? 
יש חיים אחרים מחוץ לבועה, את נכנסת ויוצאת ללא הפרעה 
מה את באמת רוצה? 
שומעת רעשים ומנסה להתעלם 
מסתובבת לאחור, זה בא - זה בטח ייעלם 
את לא רואה, זה רק הצל שלך, אין שום דבר אחר 
תברחי מהכל - ממך את לא יכולה להשתחרר 
וזה ברור שיש לך את כל התשובות, 
מתחת לשטיח מחביאה ראיות 
את לא עצרת אפילו לא לרגע אחד לשאול... 
עכשיו את בבית 
נעים ולא קר 
הקירות מגנים מעתיד לא מוכר 
עכשיו את בבית, נעים לך ולא קר 
אם תסגרי את הדלת 
לא יקרה לך דבר
