את עייפה רוצה לישון
שמש נעלמת מבעד לחלון
עציצים בבית נבולים מהזנחה
ולך אין רגע מנוחה.
תמיד להיות מקום ראשון
קני לך תהילה - תשלמי את החשבון
הדירה עוד שכורה ואין לך אף אחד
העיקר להחזיק עוד מעמד...
שלושים שנה מהירות משתנה
הימים לא עוברים
לילות בלי שינה
שלושים שנה
את עם אותה המנגינה
אולי הגיע הזמן שתשני את התמונה
אמא מתקשרת לפעמים
מה עם הכביסה ומה כבר עם ילדים
רוצה שתסתדרי אבל בלב מקווה
שהייאוש יחזיר אותך חזרה
את אבא כלום לא מעניין
הכלב כבר מזמן עבר אל השכן
חדר הילדות הפך לחדר עבודה
הוא זרק מאחור את הנדנדה
הזמן רודף אחריך, את רצה במעגלים
שורדת יום ועוד יום במרוץ של החיים
אם תסתכלי על הדרך, תגלי שפתאום
זה לא כזה מסובך לעצור, לרגע לנשום
