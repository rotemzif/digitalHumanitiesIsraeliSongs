חמש דקות להתחיל את היום
ואני עוד לא לבושה
עוטף אותי סדין אדום
שומר לי על ההרגשה
קומקום שורק מרתיח מים
ושתי כוסות ליד
אתה כבר שם על הרגליים
נותן לי קצת לבד
חמש דקות לצאת מחלום
אל תוך חלום מתוק יותר
כל כך מוזר שככה פתאום
הכל מתחיל להסתדר
והשעון כבר לא סופר לי
שניות של ציפייה
אתה קרוב אלי, וטוב לי
בדיוק כמו שהיה
זה כזה פשוט
זה כזה נורמלי
ואין יותר ספקות
עכשיו מותר כבר להרגיש
זאת אותה מציאות
ואתה מוכר לי
אין שום סיבה לחשוש
אתה בדיוק אותו האיש
בלונים תלויים על הקירות
שיחזיקו מעמד בינתיים
מוקדם מדי לפוצץ חשדות
נחכה שבוע שבועיים
זה כאילו לא הלכת
לשומקום רחוק
רק בעיניים משתקף לו
ניצוץ אחד מסתיר
סוד אחד עמוק
זה כזה פשוט...
