יש רגעים בהם בוכה ירח
ודמעותיו נוטפות על העולם
והחיוך הופך אורח
בתוך שניות הולך ונעלם
ברגע של חולשה אסור לשכוח
אל המרומים נישא תפילה
אותה נזעק בכל הכוח 
ולא נדע עוד אפלה
אני מביט אל המרומים
ובליבי יודע
שברגעים הכי קשים
יש קרן של תקווה
אני מביט אל המרומים
ולא שוקע כי מלמעלה אלוקים
שולח אהבה
יש רגעים בהם גדל הצער
והמכאוב מעיק לי על לבב
ענן מסתיר את אור הסהר
ומנסה לרמוס כוכב
ברגע של חולשה אסור לשכוח
שיש תקווה קטנה בלב
אותה נזעק בכל כח
כדי לסגור על הכאב
