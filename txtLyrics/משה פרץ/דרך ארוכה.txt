דרך ארוכה
אני כעוף בנדודיו
אני כרוח חרש
ימים עובר
שר לי כאן מסתיו אל סתיו.
דרך רחוקה
ואני ציפור בליל סגריר
ציפור בלי בית,
מה היא
אל מול שמיים
כשאבד לה סוף השיר.
שיר הרוח על המים
ולו הרבה גוונים
מי אני היום ומה אני
בצלילים המשתנים בשיר?
כשהאור על פני המים
יש קשת של צבעים
מי אני היום
ומה היום
מי אני בשיר.
דרך רחוקה
ובסופה ניצבת את
אבוא אלייך חרש
כרוח ערב
נלך איתה עד תום יחדיו.
דרך ארוכה
ואני ציפור תלויה על בד
ידך הושיטי
קראי לי,
כי בשמיים
כל השיר שלי אבד.
שיר הרוח על המים...
