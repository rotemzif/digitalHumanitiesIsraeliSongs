עוד לא סגרה עם עצמה
שמותר לה גם לחלום 
וכבר זה התגשם
עכשיו הפחד מהאור
עושה לה קצת קשה לנשום
ובטח גם בזה יש מישהו אשם
זיקוקים
השמיים שלה צמאים
לזיקוקים
הראש אולי מבין שזו טעות
אבל בשביל הלב
כל יום זה יום העצמאות
עוד לא סגרה עם עצמה
בת כמה היא היום
ועוד מעט יומהולדת
הלבד הזה תופס לה את כל המקום
והנה יש גם מישהו בדלת, בדלת...
זיקוקים...
אז אולי היא שוב תברח
או שאולי פשוט תסמוך על הזמן שייקח
אחריות
ויחליט בשבילה על הכל
אלוהים גדול
זיקוקים...
