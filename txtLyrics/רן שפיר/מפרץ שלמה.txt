אתה לבד מול כחול שמיים
נושק סלעים עזי מבט
ליבכם תשאו אל כחול המים
אל כחול המים במפרץ
ומסביב כמו אם אוהבת
לך עוטרים הרי ענק
הרוח כאן בחן לוטפת
לוחשת שיר בלחן דק
הו מפרץ שלמה
מפרץ נושק חופים
לך ישירו פה
שירים גם השחפים
האופק רק בך ישגיח
אין פה מאום מלבד שלווה
כל אבן כאן לי הן תשיח
כי זה מקום לאהבה
כל גל קטן סוחף ברגש
ומדגדג בשובבות
וגם החוף ישיח חרש
סיפור של יופי ובדידות
ובמעמקים הרחק במים
נושק הדג אל מול אלמוג
וכמו ירוץ ישלח ידיים
קורא לקצף שנמוג
הן רק אתמול תותח הרתיע
שריקת פגז סיימה הקרב
הלוואי שפה שלום נשמיע
שלווה לכל עובר ושב
