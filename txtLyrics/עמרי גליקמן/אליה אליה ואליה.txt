לבשתי פפיון כי הפנמתי 
בלי שמתאים לך אלגנטי 
לך שחובבת רומנטי
שקיעה יפה בים הזמנתי. 
היתה אחת פשוטה ועממית, 
התרגשה מכלנית ואדנית 
לא מעניינת אך עניינית 
ברחנו כך באווירה מינית. 
אני מתאים את עצמי אליה
אליה, אליה ואליה 
מכוון טוב טוב וקולע 
אליה, אליה ואליה. 
לקחתי גם פיקוד קברניט
עם המופנת, עם הביישנית
לא ידעתי אם אבודה או אובדנית 
תמיד מתלבטת ואני מחליט. 
היתה אחת שרגישה לרגישות
אז חשפתי רגשות בתדירות
ועם ההיא שמתאהבת בקשיחות 
התחתנתי במשחק ובמהירות. 
אני מתאים את עצמי... 
ההיא שלא חושבת, מדברת 
זו לא אני, זו אני או אולי אחרת 
וההיא היפה שממהרת 
תמיד הולכת מאוחר ולא חוזרת. 
אך כנראה שאיתך זה קצת אחרת 
לא משנה מה את עושה, מה את אומרת 
כשאני בחברתך ואת איתי 
אני פשוט אני, אני פשוט עמרי.
