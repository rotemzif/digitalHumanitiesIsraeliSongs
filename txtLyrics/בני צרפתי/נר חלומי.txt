חצי הדלת נפתחה
אהובתי שם נשקפה
מור לבונה ושושנים
ראשה עטור בכוכבים.
מאיר הנר אלי חדרי
כברוש ינוע ערירי
נר דל אחד הוא לפעמים
דולק בלב כה שברירי
הוסר האופל לפנים
מפה שולחן בקבוק גפנים
כוסות נשיק רועד הנר
ושוב אני מסביר פנים
ליל או יום אשאל פתאום
האם היה זה רק חלום
רוח , הדלת נטרקה
כבה הנר והיא חלפה
הקיץ היום זלף הנר
דמעה דלפה ואתעורר
אפתח התריס גם חלוני
עמוד השחר יום אחר
אפתח חלון לרווחה
בחלוני היא נשקפה
ומה נעמת באהבהבים
הנה היום מאיר פנים
הקיץ היום זלף הנר
דמעה דלפה ואתעורר
רוח, הדלת נטרקה
כבה הנר, אני איתה.
