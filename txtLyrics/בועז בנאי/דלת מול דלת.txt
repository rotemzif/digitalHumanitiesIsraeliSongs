דלת מול דלת - באותן השעות
מאחורי האחת - הארוחות מלאות
ובגב השניה - געגוע מורעב
למקום ולזמן אחר - לא כאן, לא עכשיו
רגל מול רגל - באותו המגרש
אחד בועט בכדור - אחר נסוג בחשש
ילדות אחת של שמש - ושניה של צללים
החברות מברזל - החלומות נזילים
לאהבה יש פנים
וגם הרבה מסכות
מה שנסתר מהשמש
מתגלה בלילות
כשהאגרוף הסגור
ביום אחד יפרם
אז יתגלה בו עולם
אבל אחר יעלם
רגש מול רגש - אנשים אחרים
המלחמות הן דבק - השמחות מסמרים
לאחד יש בית - לשני רק כתובות
שמנת ושולים - באותם רחובות
לאהבה יש פנים
וגם הרבה מסכות
מה שנסתר מהשמש
מתגלה בלילות
כשהאגרוף הסגור
ביום אחד יפרם
אז יתגלה בו עולם
אבל אחר יעלם
