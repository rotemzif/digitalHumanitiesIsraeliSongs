את כל מה שרציתי להרגיש
מה שפחדתי להדגיש
אפילו לעצמי
אני אומרת לך
רוצה לנסות איתך דברים
שלא חשבתי שארצה
אתה מקסים אותי, מדהים אותי כל כך
כי יש לך כוח עלי, קנאית אני אליך
מה ששלך אף אחד לא יקח
רצון להיות קרובה אליך
אני מרגישה נינוחה, בטוחה בזרועותיך
מקסים אותי עם המבט שלך
ובגללך...
אני עם חצי רגל בחוץ
חצי רגל בפנים
כותבת לך שיר 
אני עם חצי רגל בחוץ
חצי רגל בפנים
מבולבלת
איך שאתה השארת אותי מבולבלת
איך מצאתי אוזן קשבת, אוהבת
איך שהאמנת בי גם כשלא האמנתי בעצמי
זה סוג כזה של מערכת יחסים,
שלא צריך להסביר או להגדיר
בוטחת בך, כי מבט אחד שלך קונה אותי
אוהבת איך שאתה מקבל אותי כמו שאני
אוהב את השירים שלי,
מלמד אותי ללמוד לדעת, להקשיב
מלמד אותי על ניסיון חיים, אני נופלת מוקסמת
כל כך הרבה דרכים שונות, אוהבת,
חושבת שאם הנסיבות היו שונות אולי היינו יחד
אתה נשאר לצידי, ככה או ככה
אוהבת איך שאתה מסתכל על החיים
אוהבת שאני קשורה אליך
כמהה למגע ולעצה שלך, רוצה את הרצון שלך
להיות קרוב, אוהבת לדעת שבשבילך
תמיד אני פה, לו רק תמשיך להיות מי שאתה
אני עם חצי רגל בחוץ...
