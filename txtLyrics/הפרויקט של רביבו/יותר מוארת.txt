שמש בשמיים
שם במרום זוהרת
אך את שבעתיים
עוד יותר מוארת
מחייכת וצוחקת
בעדנה לי את נושקת
למראך נפשי גואה
עלייך מתרפקת
ובתוך מבטך מוצאת היא אהבה
ובתוך מבטך מוצאת היא אהבה
(יותר מוארת- מילים: שלמה כישור לחן: עממי יווני)
רגל רוקדת בקצב מסחרר
נערה צוחקת
אך מול מגל הרוקדים המסחרר
היגון שותק
אה הריקוד שמח
אה והלב כבד
כל אחד היום שוכח 
איש אינו בודד
כל אחד זרועות פותח 
וסיבוב לוהט
רק אני איני יודע 
איך להיות שמח
יש לי נערה צוחקת 
ויגון שותק
אה הריקוד שמח
אה והלב כבד
(שמח ועצוב- מילים: יהודה אופן לחן: אריס סאן)
הוי סיגלית כך העולם 
אשר לנו הוא נועד
נחיה תמיד יחד לעולמי עד
העבר הוא כה אכזר 
נפנה פנינו לעתיד
נחיה ביחד מבלי שאיש יטריד
סיגלית הוי סיגלית 
את יפה יפה מאוד
חלפו ימים ושנים 
ואני בהרהורים
עוד מחכה לתשובה 
ממך הוי אהובה
סיגלית הוי סיגלית
נצאה יחד לטייל
אורות הרחוב דולקים כל הליל
(סיגלית- מילים: ג'קי מקייטן לחן:עממי יווני)
מי יוכל בכל זאת לדעת 
ומי יספר
אם אל הפסגות תגיע 
או מטה תדרדר
התאור לך הדרך ולא תייסר
בידך כל זאת לדעת 
אך הישמר
לא חשוב מה שיגידו 
לא חשוב בכלל
אם צעיר אתה בנפש 
עם מעט מזל
מכשולים לך נכונו 
אל תירא דבר
כי לבד אתה סולל 
הדרך למחר
חלום אתה אומר 
ואיכה אוכל
קטונתי מכל זאת 
ומי אני בכלל
אך אם תאמין תראה כיצד
עוד יקום זה החלום 
כי לך הוא נועד
חלום אתה אומר 
ואיכה אוכל
קטונתי מכל זאת 
ומי אני בכלל
אך אם תאמין תראה כיצד
עוד יקום זה החלום 
כי לך הוא נועד
(חלום- מילים: אביהו מדינה לחן: אביהו מדינה ומשה בן מוש)
את החלום בתוך הלילה
את האושר שבחלום
את לי ירח את לי אור
את החידה אותה לא אפתור
איך נעלמת 
לאן הלכת
האם תשובי עוד אלי
סמדר שלי לעד
רק אותך תמיד אוהב
ויחדיו נהיה לעולם
סמדר את שלי לעד
רק אותך תמיד אוהב
ויחדיו נהיה לעולם 
ויחדיו נהיה לעולם
ויחדיו נהיה לעולם
(סמדר-מילים: אביהו מדינה לחן: עממי יווני)
