החג שהיה בנו אז
עוד יבוא, עוד יבוא
את תראי, זה יהיה בוקר חול, בוקר חול
נתעורר מחלום ונרד מנבו
אל מחוז המחר התכול
ותראי פעם איך, יום פשוט בלי מנהג
עד הערב הופך ערב חג
ותראי פעם איך, יום פשוט בלי מנהג
עד הערב הופך ערב חג
והדרך שכבר נפקחה
לאורכה, לאורכה
תחייך להולך, עוד תראי, עוד תראי
ויחזור הניגון לתיבה הריקה
כמו היה איזה רגע פלאי
ותראי פעם איך...
ומבין השמשות כזמירות חדשות
יעלו לאיטם
הפרחים כן, תראי, בהירים, בהירים
ואותם רגעים שבאים בעיתם
להפוך מציאות לשירים.
ותראי פעם איך...
