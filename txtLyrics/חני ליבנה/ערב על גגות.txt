ערב על גגות -
מטווה צלילות ודמדומים.
ונוצצים כוכבי זהב
בשערי, על הפנים.
וצעדי עצוב.
כבה הרגע ונדלק.
הצער מצלצל קצוב
לכתי ברוח ואבק.
נא בוא איתי,
שקטים נלכה מזה יחדיו.
בקצה-חצות-הליל, אדע,
נחזה אור אחרון ניצב.
לאורך לילותי
האלוהים מואר ברקים.
ובתוכי קול צעדיו
בצלילי אור משחקים.
וכוכבים ברקו עלי
על שערי, על הפנים
אם יש אלוה בחלום
גם בהקיץ יש אלוהים.
נא בוא איתי...
השביל אליו
אבק ורוח וחצות.
כולם חשים באור: גם ילד,
גם זקן, חשכו לו הרואות.
נא בוא איתי...
