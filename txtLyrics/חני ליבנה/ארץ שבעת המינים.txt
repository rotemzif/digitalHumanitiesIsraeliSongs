שיבולים אל מול חמה
ברינה יוצאים יחדיו הקוצרים
הדגן לאדמה
מנשק בתום עידן ממטרים.
ארץ בה שבעה מינים
ארץ שעורה חיטה וענב
ארץ זית ותאנים
ורימון וגם תמר הזהב - שירו -
לכרמים בנות שבות
במחולות ובשירה אדירה
ענבים ואהבות
תאסוף בשפע כל נערה
ארץ בה...
תחת עץ התאנה
לבונה ומור וצוף הזהב
את אינך מאמינה
הוא רוצה אותך בִּדבש וחלב
ארץ בה...
הרימון מסמיק על עץ
את פניו ראינו למרחוק
איך ליבנו התנפץ
כרימון שחוט אל פיך המתוק
ארץ בה...
מן הזית שוב נלמד
לעשות תורה וגם אהבה
התמר תושיט שוב יד
ותבעיר בנפש אש להבה
ארץ בה...
הפירות על השולחן
שיבלים בתוך סלי נצרים
אם הגענו עד לכאן
עוד נאהב ועד מאה ועשרים
ארץ בה...
