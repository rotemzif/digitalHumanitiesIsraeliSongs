אם אומר לך, אם אומר לך
צלילי פעמון בקולך
צלילי פעמון מתנגנים בקולך -
התשירי שירך?
צלילי פעמון מתנגנים בשירך -
התשמיעיני את קולך?
אם אומר לך, אם אומר לך
שפתייך כאודם הדם,
כאודם הדם שפתותייך שני
כרימון בגני,
כאודם הדם שפתותייך שני
לשירי התעני?
אם אומר לך, אם אומר לך
גולש התלתל מראשך
גולש, מתגלגל התלתל מראשך
וישוב אל עורפך
גולש, מתגלגל התלתל מראשך -
האשיבנו במקומך?
אם אומר לך, אם אומר לך,
כי אין נערה בעולם,
כי אין בעולם נערה מלבדך -
הימס לבבך?
כי אין בעולם נערה מלבדך -
התושיטי את ידך?
אם אומר לך, אם אומר לך,
בעד אור פנייך אתן,
בעד אור פנייך אתן כל חיי,
אגישם לך במו ידי
בעד אור פנייך אתן כל חיי -
התבואי אלי?
