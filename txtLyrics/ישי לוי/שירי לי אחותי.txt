על מפתן ביתי אור הבוקר זרח
מרחוק נשמע הד ישן ונשכח
מי זימר לי את השיר ההוא, מי זימר אותו?
מי זימר לי את השיר ההוא והושיט ידו?
על מפתן ביתי אור הבוקר גבה
הצלילים נשמעו לי כמו שיר אהבה
מי חיכתה לי, מי ציפתה לי,
מי השאירה את הדי שירתה?
שירי לי אחותי על ימי האתמול
שירי לי על הכל, שירי לי אחות
שירי לי אחותי, עד יבוא לי האור
את שירייך אזכור, שירי לי אחות
אז הלכתי אלייך, אילם ממילים
בנתיב שהורו לי הדי הצלילים
וחלמתי שעם סוף דרכי עוד אפגוש אותך
וגם את תשירי עמדי שיר ישן נשכח
עם הדרך פסעתי עד בוא השיבה
וגיטרה של ליל ניגנה אהבה
מי פרטה על מיתריה,
ואליה היא חיכתה שאבוא?
שירי לי אחותי על ימי האתמול
שירי לי על הכל, שירי לי אחות
שירי לי אחותי, עד יבוא לי האור
מיתרייך אזכור, שירי לי אחות
יום אחד מצאתיך אבל כבר מאוחר
גם הזמר חלף, גם יומי אט נגמר
מתייפחת את גילית אז לי את סודך הגדול
שאסור אסור לאיש לשיר על ימי האתמול
על מפתן ביתי אור הבוקר גבר
נעלמו הצלילים, נעלמה האהבה
מה נשאר לי, מה נותר לי,
רק לשיר על מה ששוב לא יבוא
שירי לי אחותי על ימי האתמול
שירי לי על הכל, שירי לי אחות
שירי לי אחותי, עד יבוא לי האור
דמעותייך אשמור, שירי לי אחות
שירי לי אחותי...
