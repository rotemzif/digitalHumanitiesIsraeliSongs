מי יוכל בכל זאת לדעת ומי יספר
אם אל הפסגות תגיע או מטה תדרדר
התאור לך הדרך ולא תייסר
בידך כל זאת לדעת אך הישמר
לא חשוב מה שיגידו לא חשוב בכלל
אם צעיר אתה בנפש עם מעט מזל
מכשולים לך נכונו אל תירא דבר
כי לבד אתה סולל הדרך למחר
חלום אתה אומר ואיכה אוכל
קטונתי מכל זאת ומי אני בכלל
אך אם תאמין תראה כיצד
עוד יקום זה החלום כי לך הוא נועד
מי יוכל כל זאת לדעת ומי יספר
לא נביא ולא חוזה לך הן יבשר
כי הכל בשתי ידיך כל שבליבך
הן אתה בנתיב חייך אדון לגורלך
אל תלך רכיל ופתי לא ילך איתך
דרך פתאים כושלת זו לא דרכך
ועד הנה כבר הגעת כי יגעת די
זה השבר צל עובר הוא יחלוף ודאי
