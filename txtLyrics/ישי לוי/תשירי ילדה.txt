לא נספיק להגיד הכל
גם לא נספיק לפרש חלומות
אין לנו זמן, מתי נמות?
וגם אין לנו די זמן אפילו לחיות
ולא נספיק, לא נספיק לשתוק
לא נספיק ואז נידום
אין לנו זמן מוקצב
תראי יש נצח שלם ממש בכל יום
תשירי ילדה
אין לנו זמן אחר
כל חלונות העיר ירעדו
אני יודע רק לדבר
אז תשירי ילדה
אין לנו זמן אחר
כל חלונות העיר ירעדו
כי אני יודע רק לדבר
ולא נספיק לחייך לכולם
גם לא נכתוב את כל השירים
אין לנו זמן לקרוא תווים
יש מנגינה גדולה אצלך בפנים
ואת מרגישה את הסוד הגדול
ולא מצליחה, אין לנו זמן לכל
הכוכבים, הושיטי ידיים
בחרי כוכב אחד בשמיים
