כמו להבה שעולה ומתאווה
עוד לעלות ולעלות ואת גופה כך לכלות
להיגמר, להיות כמו נר של זיכרון
כמו הקנאה שורפת ומתאווה
לשרוף עוד ועוד
כמה שיותר
להיגמר, להיות כמו נר
להישרף עד ששום זיכרון לא יישאר
ואז
גנים וגם נהרות
פריחות וים מנגינות שיורדות ועולות
את הנשמה מענגות
ואז שדות וגם נחלים
שבילים שלא ידועים נפתחים מאירים
מדברים בשירים
כמו אהבה גדולה שמתאווה
עוד לאהוב ולאהוב
יש לה רצון
אבל אין לה שוב
להיגמר, להיות כמו נר בלי זיכרון
כמו להבה עולה ומתאווה
עוד לעלות ולעלות ואת גופה כך לכלות
להתאייד להיות כמו נר של זיכרון
