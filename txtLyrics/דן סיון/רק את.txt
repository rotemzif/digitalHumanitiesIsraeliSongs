תקוע באותו השיר
עם אותן מלים
באותו מקום
רק הזמן משתנה
השכונה האהבה
הכל אותו דבר
תפוז של סוף החורף
כמה הוא טעים
עוד רגע עננים
חצי כדור רוצה לישון
חצי עולם רוצה כדור
חצי חיוך חצי דיבור
ואם שינוי זה לא סיפור
אז איך אני ואיך כולם
מתבלבלים פה בעולם
חצי אמת חצי בושה
למרות הכל אוהב אותה 
אולי אתה כבר לא יכול
צריך לשכוח מהכל
רק את עושה לי טוב
רק את עושה לי טוב
כל הזמן שומע
את אותם דברים
שלא מדברים אלי
אני חולם אותך
קצת אחרת
קצת אותו דבר
והחיים כמו סרט
עוד רגע זה נגמר
את השקט בין הלבנים
מחפש רגעים קטנים
חלומות מתגלגלים
פספסתי את התחנה
האחרונה שבה כולם
רצים יורדים
חושבים על מה
חצי שעה חצי מחיר
תקוע באותו השיר
אותן מלים אותו מקום
אותה אשה אותו חלום
רק את עושה לי טוב
רק את עושה לי
רק את עושה לי טוב
