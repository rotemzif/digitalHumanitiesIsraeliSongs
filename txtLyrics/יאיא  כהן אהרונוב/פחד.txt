רוב הזמן אין בי פחד מכישלון
בדרך המפותלת שוחה בקלות
מתנתק ממה שצריך לעשות, ממה שנכון
רוב הזמן אין בי פחד מהצלחה
משתזף באור הזרקורים
אליל ההמונים
בדרך המלך צועד בבטחה
רוב הזמן אין בי פחד לאבד שליטה
משחרר את החבל עף עם הרוח
שמישהו אחר יקבל החלטה
פזמון:
ואז הוא בא
כמו משוגע
והוא מושך כמו מגנט
מפתה, מהפנט
המלך הדרמטי
נכנע לו אוטומטי
רוב הזמן אין בי פחד מהשינוי
משיל את העור הישן כמו נחש
פתוח כמו דף חדש
צמא לפיתוי
רוב הזמן אין בי פחד מהכסף
מסתבן עם השטרות, בולע מקדמות
בין השפל לגיאות מקפץ לפי הקצב
רוב הזמן אין בי פחד לאהוב
רוכב על הגל החמים בלי תנאים מוקדמים
בכל אדם מוצא את הטוב
פזמון:
ואז הוא בא
כמו משוגע
והוא מושך כמו מגנט
מפתה, מהפנט
המלך הדרמטי
נכנע לו אוטומטי
ואני שלו עכשיו
פחד שווא 
פחד שווא
איך שהוא בא
כמו משוגע
בשניה הוא משתלט 
ואין לאן להימלט
המלך הדרמטי
 נכנע לו אוטומטי
