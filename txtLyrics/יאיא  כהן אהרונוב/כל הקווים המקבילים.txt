כל הקווים המקבילים נפגשים באינסוף
הלכתי לבקש את האינסוף
שם, אומרים, כל האהבות נפגשות
כל האוהבים נפגשים.
לא יכולנו להיפגש כאן, ניפגש באינסוף
להתראות, סוף.
הלכתי לבקש את האינסוף.
כל המִישׁוֹרִים המקבילים נפגשים באינסוף
הלכתי לבקש את האינסוף
שם, אומרים כל המחשבות נפגשות,
המחשבות הנמצאות על מִישׁוֹרִים שונים.
לא יכלו מחשבותינו
להיפגש כאן, נפגש באינסוף
להתראות סוף.
הלכתי לבקש את האינסוף.
כל השונאים נפגשים באינסוף
יחד עם האוהבים
הרגשות הנפגשים כאן
חותכים את הקוים והמישורים
בַּחֲתָךְ צורב וּמַכְאִיב, מנסים לְגַשֵּׁר אבל
כל הקווים והמישורים המקבילים נפגשים באינסוף
חוק ברזל,
הלכתי לבקש את האינסוף
להתראות, סוף.
