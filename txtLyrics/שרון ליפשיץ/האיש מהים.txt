האיש מהים
קורא לי בשם לילי
קורא לי משם
בקול תהומות צלולים
הנה הוא מתקרב
רוכב
גל
גל
למעלה
כמו דולפין מתעופף
מנצנץ בכחולי הלילה
האיש מהים
שוכב על ידי בחוף
- ספרי לי עכשיו
דברים ארוכים בלי סוף -
אני מראה לו הכול
יורדים
גל
גל
למטה
למד אותי לצלול
לא אחזור לעולם הביתה
אל תוך המים
שם עשבי הים
מתפתלים עמוק בחושך
האיש מהים
מביט אל תחילת האור
ספינת הגאות
צופרת לו שיחזור
הוא יורד אל החוף
נסחף
גל
גל
ממנו
הלוואי שיישאר
אבל הוא נעלם ואיננו.
