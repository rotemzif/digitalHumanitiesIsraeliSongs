במקום שהכרנו
רחוק, רחוק בזמן
הנופים אותם זכרנו
אינם כבר כאן
בחצר הגדולה ששיחקנו
אתה צוחק בתמונה
בדשא הרך בו שכבנו
בפעם הראשונה
איפה אני, איפה אתה
אהבת ילדות רחוקה
במקום שהכרנו
רחוק, רחוק בזמן
אנשים אותם אהבנו
אינם כבר כאן
בשבילים שמתחת רגלינו
עברו הרבה עקבות
כולן נשטפו עם הגשם
היו הרבה אהבות
איפה אני...
בחורף נשרו העלים
צבעו בכתום את ביתנו
היינו כמו אח ואחות
פרועים, חופשיים
כמו רוח סערה
איפה אני...
