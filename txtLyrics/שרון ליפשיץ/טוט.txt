שתיקה קרה אל מול הרוח מן השמש
העיניים מתכסות אדים
קולות של קרב אבוד עולים משדה האמש
טוט מביט באור המאדים
בתפקיד המלך משחק שחקן
שלא נולד לחיות לבד
מחזה יחיד למשתתפים רבים
שלא למדו איך לא לצפות לכלום, לעד
שלושה כלבים שחורים שומרים מצפון הגשר
טוט יורד בערב אל הים
על ההר עוברים העיט והנשר
העיניים מתמלאות בדם
טוט ילך הערב כמו תמיד אל הטירה
לשמוע קול קורא - מת בנך
בחרבו הלבנה יצא לקרב על הבמה
להתמודד לבד, לעד
קידה קרה אל מול קהל מוחא כפיים
העיניים מתכסות אדים
קולות של קרב אבוד גוועים על השפתיים
טוט בוכה עכשיו ללא עדים
