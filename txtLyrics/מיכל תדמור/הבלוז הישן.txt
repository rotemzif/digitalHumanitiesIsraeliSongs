כתם אויר כחול 
ירד אלי מעל, 
נגע בי בערפי 
ולי פרע תלתל. 
ובשריקה סחף אותי 
אליך במחול - בקצב ג'אז כזה, 
ישן כזה: כחול כחול. 
כן - זה ניגון 
ישן נושן עצל ועגום: 
זה הבלוז הישן. 
אל תסתכל בי כך 
תמה ומרוחק, 
ותן לי נשיקה 
הרי זה רק משחק. 
בו נדמה לרגע קט 
שלא צריך לרוץ, 
שאנו לא בשנות הביט 
כי בתקופת הבלוז. 
כן - זה ניגון... 
כל העולם מלא 
גיטרה חשמלית, 
תופים ויה - יה - יה 
והמולה של ביט. 
כך זה צריך להיות אולי 
כי אלה פני הזמן, 
אבל לרגע יחידי 
אני הנני כאן. 
כן - זה ניגון...
