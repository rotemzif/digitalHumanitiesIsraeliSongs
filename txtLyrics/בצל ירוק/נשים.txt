בין פריז ופירנצה
מרחק די גדול,
ופריז ופירנצה
שונות הן בכל,
מול פריז כל פירנצה בטלה בשישים,
אם אינך מאמין - הסתכל בנשים!
הנשים, הנשים,
הן עולות לי על כל החושים!
בין פריז ופירנצה
הבדל יום וליל,
בפריז - הן כמו אור
בפירנצה ‟ כמו צל.
בפריז כל חיבוק של אישה הוא שירה
אבל כאן זה חיבוק של האם הנזירה...
הנשים...
בין פריז ופירנצה
השוני עצום,
בפריז הן נשים
בפירנצה הן כלום...
בפריז הן הולכות וגופן קרנבל
אבל כאן הן הולכות עטופות כמו בצל.
הנשים...
בין פריז ופירנצה
הבדל של ממש,
בפריז הן זהב
בפירנצה הן קש.
בפריז כל פגישה ריחנית משום-מה,
כאן כאילו מרחו שערן בחמאה.
הנשים...
בין פריז ופירנצה
חומה של הרים,
בפריז - אהבה
בפירנצה ‟ כמרים.
בפריז אם עצוב, באישה תסתכל
אבל כאן מה אפשר לעשות ‟ תתפלל.
הנשים...
