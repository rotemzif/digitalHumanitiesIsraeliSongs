בסג'רה לקחנו אוטובוס של אגד
אמרנו לנהג תיסע לתל אביב מהר
ישבנו על ספסל אחד קרוב ליד ההגה
לשמור שלא יקח אותנו למקום אחר
אנחנו לא נוסעים כך סתם
לתל אביב בקיץ
אנחנו לא עוזבים כך סתם
באמצע את הדיש
אבל הפעם וואללהי ישנה סיבה נכבדת
כי חדוה בת עשרים היא
ומחר יום ההולדת
יש יום הולדת לחדוה הקטנה
מה נקנה לה, מה נקנה לה מתנה
לבחורה מודרנית כך אומרים
לא מספיקה רק הפיגורה
כי בחורה מודרנית כך אומרים
צריכה תרבות וגם קולטורה
משהו חשמלי משהו אוטומטי
איזה ניילון בריא איזה פלסטיק סימפטי
איזה משהו טוב וחזק
שתהיה מבסוטה עד הגג
הגענו אל העיר לפני הצהריים
שתינו שני אספרסו כל אחד וגם גלידה
ירדנו אל הים בשביל לרחוץ את הרגליים
ואחר כך ניגשנו מבסוטים לעבודה
עברנו כבר את אלנבי לאורך ולרוחב
פגשנו את עמיאל את קורקין ואת רוחה
היינו בכיכר מגן דוד וגם למטה
יהיה מה לספר לחברה כשנחזור הביתה
יש יום הולדת לחדוה הקטנה...
נכנסנו לחנות של גולדנזון את ברכה
ראינו שמה פטפון עם אוזן ענקית
שאלנו איך הכלי פועל אז הם השיבו ככה
כאן לא צריך חשמל מסובבים את הידית
התחלנו כבר לשים לו את הפונטים בידיים
פתאום אישתו חייכה והוא קרץ לה בעיניים
ראינו שהעירונים הם רמאים לאללה
לקחנו את הכסף והלכנו יאללה, יאללה
יש יום הולדת לחדוה הקטנה...
בתל אביב לקחנו אוטובוס של אגד
אמרנו לנהג תיסע לסג'רה מהר
ישבנו על ספסל אחד קרוב ליד ההגה
לשמור שלא ייקח אותנו למקום אחר
בסוף החלטנו שאולי נביא לחדוה עגל
מגזע משובח כזה שלא הולך ברגל
ירדנו בכדורי ואל הרפתות זחלנו
ואחרי שעה למושבה אותו הובלנו
יש יום הולדת לחדוה הקטנה
כבר קנינו, כבר קנינו מתנה
שתהיה מבסוטה עד ה...
מווווווווו
