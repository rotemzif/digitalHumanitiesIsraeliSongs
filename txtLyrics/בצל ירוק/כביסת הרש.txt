תן לי אמה תן לי קסם
תן לי מיקי תן לי נס
אם אין אם שמכבסת
אז אנחנו נכבס
שים הכל בתוך הפיילה
חאקי צבע לא חשוב
נכבס פה עד הלילה
כי הכל צריך שיפשוף
גופיות חולצות גרביים
מגבות ומכנסיים
שמע, אולי תגיד לחיים
שיפתח שם את המים
היי, אולי ראית גרב
מם שלוש מצבע בז'?
אל תסגור שם את הברז
איך אפשר כך לכבס
איזה בגד אללי
שמע כבס בלי דיבורים
אם לא יישאר גם טלאי
נכבס את החורים
היי, איש מן המקום איננו מש
עד שלא נגמור פה את כביסת הרש
כאן מכבסים סים סים
מבלי משים שים שים
גם מעשים שים שים
וגם ניסים סים סים
אולי תשים, מה לשים?
מים! אז מה אתה כל כך נרגש?
כאן מכבסים את כביסת הרש.
יש מומחים לכל כביסה פה
יש שורת הניקיון
אך הבט מה נעשה פה
מפריחים בועות סבון
על כביסה כללית נרחבת
מדי פעם כאן יוכרז
ובסוף תולים על חבל
דווקא את כביסת הרש
גופיות חולצות גרביים
מגבות ומכנסיים
שמע, אולי תגיד לחיים
שיסגור שם את המים
היי, אולי מעיל מצאת
משומש שכבר בלה
לפריז ברח השתא
יחד עם המעילה
בשליחות הרעיון
מכבסים גם כלי מיטה
לא חשוב הניקיון
העיקר היא הסחיטה
ואיש מן המקום איננו מש
עד שלא נגמור פה את כביסת הרש
כאן מכבסים סים סים
מבלי משים שים שים
גם מעשים שים שים
וגם ניסים סים סים
אולי תשים, מה לשים?
מים! טוב, אז מה אתה כל כך נרגש?
כאן מכבסים את כביסת הרש.
