באת מעיר, מקיבוץ, מבית -
לוחם לעתיד, אך ראשית בן-אדם,
טירון קרבי עם שלום בעיניים.
לפניך עוד קרב - הגדול מכולם.
מסתכלים עליכם - התקווה של כולנו.
תדחסו ציונות בחגור שלכם.
בכל בית יש אמא דואגת רק לנו -
פה אני הדואג, אתם לא לבדכם.
לחיי החייל המורעל
מכל קרב הוא יוצא מחושל
והיום, עם רגל אחת בשלום,
ליבו עובר לדום -
הוא מזדכה על החלום.
ועכשיו, שמחר מתקרב ומגיע
יש שינוי באויר, וזה לא סתם דמיון -
מצדיע לכם, מחבק ומבטיח
שלחיות בשלום לא צריך נסיון.
לחיי החייל המורעל.
