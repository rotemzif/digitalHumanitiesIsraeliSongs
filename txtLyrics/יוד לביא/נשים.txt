הוא לובש אדרת מהודרת.
מעיל שחור, עשוי מצמר רך של קשמיר.
לצווארו צעיף סגול, קשור בסרט,
נראה שחקן, נסיך, אביר.
הולך הוא אליה כל ערב.
עולה לקומה השלישית.
מה הם עושים יחד, בלי פחד,
מה הם עושים חרישית?
פושט את בגדיה כל ערב.
נותן לה כמעט את הכול.
קם ופונה אל הדרך.
איך היא חוזרת למחול?
יש לו עוד אישה, אולי עוד שתיים.
נשים באות אליו כמו דרורים אל הקן.
הוא מתגרה בהן מעט, עושה עיניים.
שובב, יודע לעצבן.
והיא ממתינה לו בלי הרף.
צוחקת, לפתע בוכה.
הוא אל גופה, שב לו כול ערב.
היא נענית, נבוכה.
פושט את בגדיה...
