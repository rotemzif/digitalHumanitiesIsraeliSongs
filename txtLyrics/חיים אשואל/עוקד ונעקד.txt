עת שערי רצון להפתח 
יום אהיה כפי, לאל שוטח
אנא זכור נא לי, ביום הזבח
עוקד ונעקד והמזבח...
באחרית נוסא בסוף העשרה
הבן אשר נולד לך משרה
אם נפשך בו, עד מאד נקשרה
קום העלהו לי, לעולה ברה
על הר אשר כבוד, לך זורח
עוקד ונעקד והמזבח...
אמור לשרה, כי חמודך יצחק 
גדל ולא למד, עבודת שחק
אלך ואורהו, אשר לו אל חק
אמרה לכה אדון, אבל אל תרחק
ענה יהי לבך, באל בוטח
עוקד ונעקד והמזבח...
שיחו לאימי כי ששונה פנה
הבן אשר נולד, לתשעים שנה
היה לאש, ולמאכלת מנה
אנה אבקשה לה מנחמים אנה
צר לי לאם תבכה, ותתיפח
עוקד ונעקד והמזבח...
