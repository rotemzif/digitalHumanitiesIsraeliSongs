ערב פורים בתחנה המרכזית
אחשוורוש והמן ושוטרים בתפקיד
הם מחפשים את אבא שלך
הוא מתחבר באילת
(את תופסת את עצמך מדברת כמוהו כמעט)
עם התיק הירוק ועיניים שחורות
הסתובבת כמו תקליט, ירוקה בפינות
זה עושה לך טוב,
משחקי איוב.
אני אתן לך יד, אני לא אתן לך לפחוד
את עשית את כל הדרך, מגלה את תל אביב
משתדל כמו משוגע שהכל יהיה פה פשוט
שואל ברכה מאיש חכם
שאנחנו לא נולדנו לסיכויים פתוחים
אנחנו לא נולדנו לסיכויים פתוחים
לסיכויים פתוחים.
בג'ינסים וטריקו ושמלות צבעוניות
ילדים שמתלבשים ואתה לא יודע על מה
הם נראים יפה מדי, שאני מפקפק אם זה נכון
השמש הגדולה רשמה מכתב על המזרון.
אני אתן לך יד.
אני ארוץ לילות ירח לקנות לך פרחים בשוק
האיש עם הזיפים ירוויח כמה שזה עולה
רגע לפני שנשרף לך החלום
אולי נוכל להתנחם ולקלף חלום חולה
500 סיגריות מוכר - אפשר לקבל הנחה
500 מדליות על התור בתחנה
אני אתן לך יד.
