פעם היו אנשים כל הזמן באים
באים אלי בלי שמץ של בושה
היו כמה נחמדים אפילו חכמים
היו גם שאמרו לי איך אני צריך לחיות
הנה עוד אחד עייף וזה שמצטרף 
לכל מקום בשביל רק להיות
הנה זה שמשתולל וזה שרק שואל
וזה שמדבר בלי הפסקה
אבל את הכי יפה
הכי יפה שבאה
את, הכי יפה
הכי יפה שבאה
קשה את היום פה לעכל
מכל פרצה שיש קופץ לו המוכר המצטיין
כבר מכר לי סיפורים ומכר לי אלוהים
ומכר לי את עצמו במאוזן
הנה זה מהעיתון וזה מהבלון
שלא הבין שהוא כבר מתפוצץ
איש יקר עם עניבה ואחר עם מחלבה
ואחד שעוד צורח לעצמו
אבל את הכי יפה
הכי יפה שבאה
את, הכי יפה
הכי יפה שבאה
