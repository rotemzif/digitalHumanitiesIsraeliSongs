צייר על גופי בצבעיך
זהב, כתום ואדום
קווי מתאר לפניך
ימסו לכדי מים וחום
וגופי החיוור השקוף
לפתע יהיה כה גדול
אגלי זיעה יתווספו על פניך
כשתצא החיה פתאום
ונעוף לנו בתוך ענן כחול
ונעוף לנו שבריר של נצח
ויהיה לי זמן להסתכל על המעוף
ולהגיד לעצמי שכן היינו
שכן היינו שבריר של נצח
צייר על גופי בצבעיך
זהב, כתום ואדום
צייר אהבה אחרת
אהבה שאפשר רק לחלום
ותבטיח המון הבטחות
שלא תוכל לקיים
ונחיה עם זה עד הסוף
כי הסוף תמיד אורב
