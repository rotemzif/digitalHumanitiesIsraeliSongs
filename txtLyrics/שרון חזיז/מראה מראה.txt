כווני את עצמך למראה
מה את רואה
כווני את עצמך להמראה
לאן את פונה
מה לקחת איתך בחשבון
לא כל הימור מסתבר נכון
כווני את גופך לתנועה
מה את רואה
תדעי עוד ימי מנוחה
האם את ישנה
מה לקח איתו הכוח
שהפיג את תמימותך
אם תבחרי תוכלי לסלוח
אולי גם לעצמך
מראה מראה שעל הקיר
מי הכי יפה בעיר
מי
כווני את עצמך למראה
מה את רואה
שורשים מכוסים אדמה
חסרת פעימה
אז מה לקח איתו הכוח
שהפיג את חלומך
אם תבחרי תוכלי לבטוח
אולי גם בעצמך
מראה מראה שעל הקיר
מי הכי יפה בעיר
מי
זו שתמיד רצית להיות
זו ששכחת איי שם במצולות
זו שלקחת כמובן מאיליו
זו שתמיד דועכת בסתיו
זו שיש בה מספיק ויותר
זו שצריכה ללמוד לפרגן
לעצמה
