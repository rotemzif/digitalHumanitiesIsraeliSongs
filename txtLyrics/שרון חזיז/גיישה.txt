אילו הייתי הגיישה שלך
הייתי עכשיו לוקחת אותך
ואז לאט רוחצת אותך
ביין שקט מתוק וחם
אילו הייתי הגיישה שלך
הייתי תמיד רק יחפה
בטח אתה היית אומר:
ניסע לפריז בקיץ אחר
אילו הייתי גיישה קטנה
הייתי תמיד חולמת אותך
בטח אתה היית אומר:
תפסיקי לחלום, אני ממהר
אילו הייתי גיישה קטנה
בוקר אחד היה מאוחר
ואז הייתי נשארת אתך
ולפעמים בוכה בפינה
לא, אני לא תינוקת יפנית
תן להיות חזקה ולגדול
לא, אני לא מחייכת כשרע לי
אז למה בא לי
דווקא לך לתת הכל?
