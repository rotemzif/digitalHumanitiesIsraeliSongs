בואי תגידי לו טוב
בואי תגידי לו רע
בואי תגידי הכל
ותהיי חברה
אל תגידי אף פעם
אל תגידי תמיד
תנסי לדייק
אל תהיי ילדותית
השתיקה מגדילה כל דבר פי כמה
כל ויכוח קטן וכל אי הבנה
נעשים בעיה, בעיה גורלית
נעשים מלחמה, מלחמה עולמית
בואי תגידי לו טוב
בואי תגידי לו רע
כשרע לך רואים
את הכל בפנים
כשטוב את שותקת
ואין לך מילים
מה הטעם תגידי
להעלים
אם זה טוב, אז תגידי
זה טוב ונעים
השתיקה מגדילה...
תגידי הכל
ותראי איך מילה
מחוללת פלאים
מביאה הקלה
תגידי, תגידי, את כן יכולה
לא עכשיו לא ממש
לא נורא לא חשוב
זה מתחיל מחדש
את עושה את זה שוב
השתיקה מגדילה...
