על ענן לא רחוק, חי קוסם שידע את הכל. 
כובעו השחור הגדול וים כחול בתוכו גם, 
ובים סוסונים מנסים לטכס עיצה 
עם כריש שאוהב לזלול 
ורק אתמול טרף קופסה. 
מלאכים מחכים כל היום 
שהכריש ישנה דעתו. 
בקופסה מסתתר יהלום 
שהקוסם רצה לתת לבתו. 
נומי בת הקוסם על תיבת חיילי הבדיל. 
אור נוגה ילטף אותך עד סוף הסתיו שרק התחיל. 
התיבה תשייט על גבי סוסוני הים 
ועם בוא הגשמים תצאי 
מן השרוול לזרועותיו. 
מלאכים לא יבינו דבר, 
איך לפתע הכל מתגשם: 
אין שם ים, לא היה שם דבר, 
רק הכובע ובת הקוסם 
ויהלום.
