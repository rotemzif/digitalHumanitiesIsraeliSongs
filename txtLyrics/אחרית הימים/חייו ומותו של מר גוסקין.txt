מר גוסקין היה איש קטן, איש קטן
החיים עברו מעליו
ראשו הנוטה קצת לצד, קצת לצד
כמעט ונגע ברגליו
כשהיה בן עשרים ואחת,
עוד נותרו לו שיני החלב
מר גוסקין היה איש קטן, איש קטן
החיים עברו מעליו
הוריו עוד קיוו שיגדל, שיגדל
אבל הוא לא רצה עוד לגדול
לשם מה להרים את הראש, את הראש
אם ממילא סופו שיפול
וכיוון שמיעט לדבר
גם לא התחלף לו הקול
הוריו עוד קיוו שיגדל, שיגדל
אבל הוא לא רצה עוד לגדול
מעודו לא חלם על נשים, על נשים
ונשים לא חלמו אודותיו
לבדו בבוקר הוא קם, הוא קם
ובלילה לבד הוא שכב
היתה לו בת דודה קטנה
אבל הוא גם קטנות לא אהב
מעודו לא חלם על נשים, על נשים
ונשים לא חלמו אודותיו
היה לו משרד לתיווך, לתיווך
הוא עשה עסקים פה ושם
אבל איש לא ידע לתווך, לתווך
בין מר גוסקין לבין העולם
הוא ראה איך קונים וקונים
והמוות קונה את כולם
היה לו משרד לתיווך, לתיווך
הוא עשה עסקים פה ושם
מר גוסקין היה איש קטן איש קטן
החיים עברו מעליו
הוא נפטר בין שלושים וחמש, וחמש
בסוף, או באמצע הסתיו
על קיברו שמו אבן קטנה
ועליה באמצע נכתב:
"מר גוסקין היה איש קטן איש קטן
החיים עברו מעליו"
