עוד רגע אחד
זה כבר ייכנע לי
עוד שניה 
אחת
אם בואי תבואי עכשיו לשבת
לא תמצאי אותי
בכל גן המבוכים הזה
השער נפתח
אני 
בחלל עמוק נושם
מחשבות 
על דוב 
ועל כפיר 
ועל הטבע 
על צופן נסתר שמת
המים מדברים
והלב שומע
אולי זה בא עכשיו
ואולי עוד לא עדיין
את שהיה אפגוש בדרך
עת למסתור עכשיו
לא יכול להיות אחרת
טרם אשקע שוב
כי בא עכשיו הזמן ללכת
לחפש
את מה שאני אליו הופך
זמן הגאות תם
בין השמות לבין השקט
שם אמצא אותי
בין הנחל והסלע
תחת לעץ אשן
שנת אמת שקטה כשלג
ואז אחלום
על זמן בו אפגוש את בת המלך
שתכוון
את כל
כיווני הים
הרוח
העננים
שלי 
אל המקום משם הם באו
אחזור אל השקט
