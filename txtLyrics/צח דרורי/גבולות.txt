הדרכים פתוחות 
הגבולות מאוחדים
הארצות אחת
הכיוונים ברורים
העבדות נשתכחה
והכתב כבר נעלם
הקלפים פרושים
אבל אני עדיין שניים
ראיתי את המקום הזה
מבעד לגדר
פה השבילים נקיים מאבנים
פה המים תמיד זורמים
פה השורשים שלי יודעים לאן לפנות
פה עמוק בפנים חרוטות הכווונות
פה הלבבות לא נשברים
ופה האריות לא רעבים
פה אין צורך לחפש פירצה
ועל כל מה שאבד דבר אחר נמצא
פה לכל דורש יש פיסת אדמה
פה לכל אשה יש בן וכלה
פה לכל דעה יש אוזן קשובה
לכל סוד יש כספת
פה החיות לא פוחדות לדבר 
ושיר לא חושש על מסע לספר
כל החברויות מתקיימות מהתחלה
פה במחשבה אין רעש
פה ילדים לא מפסיקים לגדול
כל הפינות נקודת התחלה
למסע אין סוף ואין בו עצירה
פה יש מפתח שפותח הכל
לא צריך לראות כדי לדעת
לא צריך לזכור ולא לגעת
פה אפשר לזוז בזמן
פה על כל פשע מישהו ישלם
פה זה גם בזכות וגם בחסד
פה יש מלך
ופה יש מלכה
פה זה שוב בידיים שלי
פה זה שוב בידיים שלי
אין כעס
ואין גאות
