אין שתי דרכים לומר אמת
אז האמת היא שאני ממש רועד
ולא כל כך יכול לזוז
כי הפחד לאבד 
את כל מה שנדמה שיש
הוא משתק
אין שתי דרכים לומר שלום
אבל יש הרבה שבילי פרידה
אין דבר שלא קרה לך 
שלא באמת ביקשת
מה שעושה אותך אתה
זו הבחירה
באיזה שביל לפסוע
יש אנשים עם לב זהב
ויש אנשים עם לב נחושת
שרוצים עוד ועוד ועוד של שום דבר
אלה שעם לב של אור
הם רק חושבים על איך אפשר לעזור
למי שלא מוצא מפה
לדרך חזרה
לדרך חזרה
איך לחזור
