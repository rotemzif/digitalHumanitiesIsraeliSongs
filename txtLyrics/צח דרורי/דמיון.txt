זה לא נגמר
בגלל שזה לא קרה 
מעולם בכלל
זה היה רק חלום קצר
זו לא מציאות
זה רק דמיון נסתר
לאן עכשיו
מתי זה יגדל לו שוב לבד
העתיד חלף
הדרך נפרדת
ואני איתך רק רציתי לשבת
להתבונן
בשבר ירח
שנעלם 
כשבא האורח
לא תאבד דבר אם רק תבין
שזה לא שלך וגם לא היה
כי אין באמת דבר כזה לבד
לא היה פה אף פעם אף אחד
ורק אם תשכח כל מה שלמדת
אז תפגוש את מי שבאמת אתה
רק תזכור שאין עוד שום מנעול
ודבר הוא לא באמת חלול
ואם אין גדר אז אין פירצה
ואם אין אמון אז אין שלווה
כשאין חוקים אז אין הבחנה
מה הוא שטוב ומה הוא רע
אם לא תחלום לא תפגוש אכזבה
המרכבה היא אשליה
וגלות העיר היא מנוסה
מחפש כנות ימצא אותה
גם המלאכים הם בני תמותה
סוף מעשה בתחילת מילה
משאלות הגוף הן לא תשובה
צופן הלב חכמת שתיקה
