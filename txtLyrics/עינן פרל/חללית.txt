אם כך
מכין עצמי היטב
אל המסע אל הירח
ארזתי תיק
האוכל כבר מוכן
הכל סגור נעול חתום
מחר אני נוסע
עוזב לי את העיר
כי מאוחר
עכשיו ימים אחרי מבול
באים שירים אחרי הגשם
הם אחד אחד עומדים מולי בתור
זה לא מספיק
זה מקלף
שיכבה עצמית בוערת
זה רק אתה מול עצמך
עם רדת יום
סופר לאחור
משנן
"לא ליפול"
מהדק חגורה
עוצם עינים
המראה
קצת מסונוור מהאור
מטושטש מעט משמש
זוכר ימים ניסיתי לא לראות
עכשיו פוקח את עיניי
פוקח מעלה מעלה
בשעה טובה
נפרד סוף סוף
מהיום יום המתקצר
מעצמך המתגבר
משאלות ואין תשובות
כי אין תשובה
מתוך עיגול שבור יוצא
תביא צורה אחרת
תביא תפילה.
