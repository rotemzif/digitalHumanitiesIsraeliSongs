אדם סוחב לאורך זמן מסע העבר על כתפיו  
כל יום נוסף מעט משקל ללב הפצוע  
אדם נושא זיכרון ישן, כאב שידע בעבר  
כל יום יפגוש בו מחדש כעין תעתוע  
ופרח האש בו מלחש  
חזור אליי חזור חזור  
שוב אל האור  
אדם מכור להרגלים כלוא במוחו העצלן  
מחליט כי אין בו כלל כלים לשוט אל האופק  
בסוף של יום מול הקופסה נשלט הוא ביד השטן  
מטשטשי אמת כעת שולטים לו בדופק  
אך פרח האש לא מתייאש  
קורא תמיד לחזור לחזור 
שוב אל האור  
בקרקעית התודעה שוכן לו מפתח הזמן  
בכדי לעוף אל על צריך לצלול אל העומק  
ופרח האש לא מתייאש  
קורא תמיד לחזור לחזור  
שוב אל האור
