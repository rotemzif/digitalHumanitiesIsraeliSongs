לא נתתי לי לגעת בעצמי 
לא נתתי לי לדעת 
לא נתתי לי לדעת מי אני 
אז הלכתי ושאלתי כל מיני אנשים 
איך אוכל להיות אני? 
כל אחד הציע דרך 
לכוון אותי בערך 
אבל למי? 
למי, למי? זה לא בשבילי 
אז המשכתי לי לפסוע 
בין הטוב לבין הרוע שבתוכי 
שביל אחד ישן קרץ לי 
בו זמן רב כבר לא הנחתי את רגלי 
אמרתי - "תעשי את הצעד 
אחרת איך תדעי? 
נסי, תראי אם זה אפשרי" 
באמת מאוד הופתעתי 
לגלות כי פה מצאתי את מקומי 
הנה פיתרון לחוסר 
יש תרופה קוראים לה אושר עילאי! 
אבל סביבי כולם אמרו - 
"לשם רק אל תלכי 
חיזרי, חיזרי! זה לא אפשרי" 
ובסוף החזירו אותי בכוח 
לא נתנו לי עוד לברוח לעולמי 
ומאז אני לא נסחפת 
לא תמיד אני חושפת את סודי 
שבתוכי הכל עוד אפשרי 
אדם חופשי - זה מי שאני 
דבר לא יכבה אורי 
אדם חופשי 
כן, זה אפשרי
