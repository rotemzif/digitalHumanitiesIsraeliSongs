שנת 2010, אין תקווה 
הארץ אוכלת יושביה 
שנת 2010, אין תקווה 
היושבים מחסלים את הארץ 
היינו פה כבר פעם, גורשנו אל הקור 
שרדנו את הטבח, ידענו שנחזור 
עכשיו בידינו נמצא האוצר 
אז בואו נעלה וניישב את מדינת היהודים 
התפזרנו בין קצוות תבל היום אנחנו ישראל 
עם שהתפלל אלפי שנים לשוב לכאן מן הגולה 
תסתכלו כיצד נראית הארץ אחרי שישים שנה 
שנת 2010, אין תקווה 
ייבשנו חצי ים המלח 
בחופים של הכנרת בלי בושה, הפלסטיק חונק את השטח 
זיהמנו את הנחל, טינפנו את ההר 
העץ הנדיב כבר לא מאושר 
אל הים התיכון איך עינינו נישא? 
ביום העצמאות נצא לטבע ולעיר להשתולל 
נזרוק שקית של אפרופו וננופף בדגל ישראל 
נשמור בקנאות על הגבולות אך נזהם את האדמה 
כך הפכנו לפח זבל את ארצנו תוך שישים שנה 
שנת 2010, אין תקווה 
זנחנו בצד את זקנינו 
לאן הולך כל הכסף? לך תדע 
לא לחינוך ילדינו 
בלחיצות ידיים גונבים את השלטון 
האדמה מופרטת לבעלי ההון 
האזרח החלש מחוסר הגנה 
כל השקרנים המושחתים אשר חומדים את הפסגה 
קונים אתכם בכסף, התקשורת משתפת פעולה 
הם שולטים לכם במחשבות, הם כבר למדו את השיטה 
דבר אחד ברור ממנהיגינו לא תבוא הגאולה 
שנת ‫2010, ‬ אין תקווה 
לא מסתדרים עם שכנינו 
שנת 2010‫,‬ יש חומה 
סגרנו אותם מפנינו 
סביב שנאה גוברת‫,‬ אוזל לנו הזמן 
ואין ארץ אחרת‫,‬ ולא יהיה לאן 
האם בתוכינו נמצאת התבונה‫?‬ 
זה זמן למחשבה ומעשה לא יעזור להתפלל 
אם נמשיך לבזוז ולחלל לא תישאר פה ישראל 
נשמש דוגמה לאנושות ‫-‬ הרי אנחנו עם סגולה 
בואו נדמיין איך תיראה הארץ עוד שישים שנה
