תני לי עוד שניה לשקוע 
בעצמי לנטוע תקוות שווא 
לאבד עצמי לדעת 
ללא געת קו 
לצייר לי מציאות שאין בה משמעות 
והכל ישקע אל האדמה 
הרצפה שלי חורקת 
רוח כיפורים דופקת על דלתי 
ואני בפנים מוגנת 
מנגנת לעצמי 
מחפשת מחילות, תפילות ומנגינות 
עד שהכל ישקע אל האדמה 
כן הכל ישקע אל האדמה 
אבל אולי מחר אני אשוב 
ונתרומם אל השחקים כנשרים 
אך לא לפני שישמע בי שוב קולי 
התחכי, אהובתי? 
סוף לכל כיפור מגיע 
תם הצום, נסגר רקיע, ערב בא 
הנה התחלה נוספת 
נאספת לתקווה 
כי מהיום עד שאמות אדע למצוא בי משמעות 
והקול יבקע מן האדמה 
כן הכל יבקע מן האדמה 
עכשיו לפני הסתיו אפשר לשוב 
לשטוף הכל בנחלים המוחלים 
עכשיו תשרי 
אני שומעת קול קורא בשופרי 
התחזרי? אהובתי
