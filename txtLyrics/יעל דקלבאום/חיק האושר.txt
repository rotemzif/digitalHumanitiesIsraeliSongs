שובי שובי אל ביתך 
אשר תחת העץ 
אל חיקו של האורן 
בו גידלת ילדייך 
שובי שובי אל ביתך 
אל זרועות אהובך 
ליסוד והשורש 
בו הנחת תיקוותייך 
עננה אפורה וחסרת רחמים 
לא פסחה על לבבך המאמין 
שובי שובי אל ביתך 
ליצוע הריק 
אל האיש הבורח 
לו נתת את שנותייך 
שובי מהמלחמות, השקרים והחטא 
לאישה מאוהבת 
בלי קמטים על פנייך 
בלי חלום מפורק 
בלי ימים עכורים 
העתיד צופן האושר לך ממתין 
שובי שובי אל ביתך 
אל מפתן ילדותך 
לשמחה והחוסר 
שעיצבו את חייך 
שובי מהמשאלות ששילח ליבך 
אל האור והקסם 
ששרדו בעינייך 
זוהרך החכם 
לא חדל להבין 
ההווה צופן בך אושר לתמיד
