זוכרת שרבנו, אמא, את אמרת שאני חצופה 
וכעסת, ואני לא וויתרתי, ופתאום את היית עייפה 
הסתכלת בי כמעט מיואשת, לא היה בעינייך שום רוך 
ואמרת לי: כשתגדלי - מאחלת לך בת כמוך 
בת כמוך, בת כמוך שתהיה לך 
שתהיה, שתהיה, שתהיה בת כמוך 
ומה אם תדמה לי, אמא, הילדה שתהיה לך נכדה 
מה אם הבת שתהיה לי תרגיש לפעמים אבודה? 
ומה אם תמיד תבקש - עוד מגע, עוד חיבוק אימהי 
ותרצה שבכל זאת אוהב אותה ככה, פשוט, כמו שהיא... 
בת כמוך, בת כמוך שתהיה לך 
שתהיה, שתהיה, שתהיה בת כמוך 
והנה היא כאן, ילדתי, ואני מזהה כל מבט 
ואני מכירה - היא כמותי, ואני כה שמחה בה, בבת 
ואת מתמלאת גאווה, כמו קוימה כאן איזו הבטחה 
איך ידעת מה ארצה בדיוק, איך נתת לי כזאת מין ברכה... 
בת כמוך, בת כמוך שתהיה לך 
שתהיה, שתהיה, שתהיה בת כמוך
