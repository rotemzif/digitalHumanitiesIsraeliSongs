בגבול הכיכר בואך מצערה 
שם עומדת אשת לוט 
בגבול הכיכר סבבה אחורה 
הייתה לצוק בגבעות. 
איך עלו להבות של אש בסדום 
הרים נדלקו בעמורה 
והיא אבן גבול יהודה ואדום 
אבן מלח קרה... 
וכך יספרו: בימים עברו, 
עם ערוב אחרון לילות, 
אל שער העיר מן הדרך סרו 
שליחי האל, אל אשת לוט. 
אחזו בידה וביד בנותיה 
מן העיר להימלט 
בגבול הכיכר תמו כוחותיה 
הסבה ראש ותבט... 
איך עלו להבות של אש בסדום... 
חלפו השנים, הגופרית נדמה, 
אין תמרות עשן חגות 
רק סתיו ואביב, עת השמש קמה, 
אוחזת אש בפסגות. 
ויש ובהר משוטט הרוח 
אל הים נושרות דמעות. 
אולי בגללן הוא כזה מלוח, 
נושא את תום אשת לוט... 
איך עלו להבות של אש בסדום...
