אם אני תועה בדרך מאבד את הצפון
וסופה גדולה עוברת מבשרת שיטפון
ואני איני יודע מה יביא לי מחר
משהו בתוך החושך מנחם אותי ושר
אין דבר אין דבר
שלם יותר מלב שבור
ויותר זועק מן הדממה
לב שבור ולב פצוע
לב עייף מדיבורים
הוא יודע אהבה
שנקנתה בייסורים
וכשהוא כמעט שוקע
והמים עד צוואר
משהו בתוך החושך
מנחם אותו ושר
אין דבר...
אם בתום דממה זועקת
לפעמים אני נשבר
מנחש את העתיד
אבל זוכר את העבר
אז בתוך הרי החושך
שסוגרים עלי רכות
משהו תמיד אומר לי
להמשיך ולחכות
אין דבר...
