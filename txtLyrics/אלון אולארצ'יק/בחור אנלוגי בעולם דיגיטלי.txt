אני בחור אנלוגי בעולם דיגיטלי
מנסה לנגן כינור
במסיבה בריבוע מקפץ בשיפוע
ועושה צעדים לאחור
אני בחור פרימיטיבי בעולם אינטנסיבי
בעולם שכולו חשמל
אבל כותב בינתיים על שדה ושמיים
וכוכב שביט שנפל
אנלוגי, כן כן
בדיגיטלי, כן כן
אבל כותב בינתיים על שדה ושמיים
וכוכב שביט שנפל
אני בחור פרובלמטי בעולם אוטומטי
אנשים דופקים בפטיש
ועל בסיס לא פורמלי בפנים היא אמרה לי
אוי כמה שאתה רגיש
תראה, תראה, איזה פלא, חרקים כאלה
איך עשו אותם, ככה הוא אמר
אבל אני על אופניים, גלגלים לי שניים
מקובל עליי ולא מיותר
אנלוגי, כן כן
בדיגיטלי, כן כן
אבל אני על אופניים, גלגלים לי שניים
מקובל עליי ולא מיותר
אני בחור בסיסי עם מבטא רוסי
בשבת משחק שש בש
בחמישים ושתיים הייתי בן שנתיים
שזה עשר לחלק לחמש
כן, בחור מונוליטי בעולם פוליטי
בעולם שכולו מהומה
כשטסים המיראז'ים מצייר קולאז'ים
ואוחז לי באמא אדמה
אנלוגי, כן כן
בדיגיטלי, כן כן
כשטסים המיראז'ים מצייר קולאז'ים
ואוחז לי באמא אדמה
