לבד אני נוסע כאן באוטו
מכיר הוא את הדרך בעצמו
משמאל במרחקים שוקע שמש
צובע את האופק בדמו
עברתי כבר את צומת הרצליה
בהצטלבות קניתי רקפות
אני כל כך רוצה כבר להגיע
לפתוח את הדלת ולראות
בעוד שעה, בעוד שעה אחת
בעוד שעה אחת אני ואת לבד
בעוד שעה, בעוד שעה
את ואני בעוד שעה
"אתה מאוד נחמד, אתה" אמרת לי
"תקפוץ אלי כשפעם יזדמן"
היה בך איזה תום, אני לא יודע
אולי גם חיוכך מלא החן
רוצה אני לשמוע פסיעותייך
לגעת ברכות בשיערך
הלכתי לאיבוד בין עפעפייך
לכן אני נוסע אל ביתך
בעוד שעה, בעוד שעה אחת...
כל הדרכים כאן מובילות אלייך
אלייך מגיעים מכל כיוון
חושש אני שכל בחור בארץ
נושא אלייך עין בעיון
אך רק איתי דיברת, אני יודע
ורק איתי עשית הסכם סודי
שכאשר אבוא אלייך הערב
אהיה שם האחד והיחידי
בעוד שעה, בעוד שעה אחת...
