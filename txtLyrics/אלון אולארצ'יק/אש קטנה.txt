אהוב אותי על אש קטנה
חבק לאט ואל תחנוק
הלב זקוק להגנה
חייך אלי כמו תינוק
אהוב אותי בזהירות
בעדינות וברכות
גלה עניין והבנה
ושמור על כל המתיקות
כי אש קטנה היא מתנה
היא חמימה וחכמה
ששומרת מקור
ויש בה אור
לעוד שנה ועוד שנה
על אש קטנה אפשר לחיות
ולא ליפול בבת אחת
תראה שכל התוכניות
עוד יתגשמו לאט לאט
כן אש קטנה היא כל הסוד
כי כך לא נשרפים מיד
לשמור עליה יש ללמוד
ואז אולי נבער לעד
כי קטנה היא מתנה...
