חפיסת סיגריות זרוקה בחדר המדרגות 
הרצפה המפורקת ספוגה בשתן 
וריחות של תבלינים מהרחוב 
אני זוכר עכשיו למה נמשכתי לגור כאן 
החדר הגדול והחשוך זה הלב שלי 
את אומרת שויתרתי עלייך כבר בשירים 
כועסת שזה היה כל כך מוקדם 
אם ארים את המכשיר ואחייג 
כנראה ששוב אוהב אותך 
ואני רוצה לחזור 
את אומרת שאצלך בראש אנחנו עוד יחד 
למרות שכבר אין לנו באמת סיכוי 
לאן שלא אלך אני מחפש אותך 
אולי ראיתי את השמלה שלך 
נעלמת בקצה הרחוב 
ואני רוצה לחזור
