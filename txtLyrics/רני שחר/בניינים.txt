אנחנו יוצאים לרחוב בלילה לחפש לך בעצים עטלפים 
שעת סגירה עכשיו והעיר פורסת את מופעיה לאור הפנסים 
זוג מתנשק נשען על קיר של כרזות מקולפות 
חתולים ישנים על ספה שאתמול נזרקה בפינת הרחוב 
המדרכות עשויות ברזל והלילה נוצות צבועות 
החיים נעימים במידה שפוגעת ביכולת לאהוב 
אני אוהב שאת צוחקת כמו שבניינים קורסים 
אני אוהב שאת אוהבת כאילו אין עוד אף אחד אחר מסביב 
אנחנו יוצאים לרחוב בלילה לחפש לך בעצים עטלפים 
כשבעיני העצב מחדד את הפרטים 
אני אוהב שאת לא רואה את זה איתי 
יש מי שלוקחים את בדידותם לשדרות 
שתעשה צרכיה ותפגוש בבדידויות אחרות 
הכל גלוי לעין, אור בהיר ברחובות 
מעט מדי ערפל יש בעיר הזאת 
אני אוהב שאת צוחקת כמו שבניינים קורסים... 
אחד משתין בכניסה לבניין משרדים מטופח 
מביט לשמיים שעוד תלויים בין הקומות 
ומסתובב, לא די במבט בשביל לחלום בעיר הזאת 
בשביל לראות כאן כוכבים צריך לפני הכל לכבות את האורות
