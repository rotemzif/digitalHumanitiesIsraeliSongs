אמא דואגת ואמא שואלת האם כבר אכלת היום 
אני כן אומר לה אני כן עונה לה שלא תתעצב לי פתאום 
למי את טורחת ולמה לא נחה אותה שואל בתמימות 
לכם ילדיי כן לכם אהוביי כן עונה לי בחמימות 
כל המטעמים שבישלת לי אימי היו הטובים בעולם 
הקוסקוס הברקוקש וגם הדגים אצלך תמיד זה מושלם
כל המטעמים שבישלת לי אימי היו הטובים בעולם 
העוף האורז וגם הזיתים וחמין שהכביד על כולם
אמא דואגת ואמא שואלת האם כבר זמרת היום
אני כן עונה לה אני מהנהן לה ושרתי גם שיר לשלום
ואז בשקט כשהיא מבשלת תקליט מנגן לה מוכר 
והיא מתענגת והיא מתמוגגת מכל שירי העבר
כל השירים שניגנתי לך אז כל השירים שאהבת
של סלים אהללי זוהרה אלפסי ואבי טולדנו גם
כל השירים שניגנתי לך אז כל השירים שאהבת 
של סמי אלמגריבי ושל גו' עמר שלום לבן דודי הוא שר
אמא יושבת ולי מספרת את כל סיפורי העבר 
על כל השמחות ועל כל היפות שרקדו במרוקו בכפר
כשאמא תופרת עוד לי מספרת על כל קהילת אמיזמז
שבה היא נולדה וגדלה וילדה את חמשת בנותיה בכאב
כל הסיפורים שסיפרת לי אימי תמיד אלך לאורם 
אותם אספר אעביר בהמשך לילדיי נכדיי וניניי
עכשיו בשמיים אתם שם בשניים איתך זה אבי היקר
בשבע שנים אותך הוא הקדים לעולם שאומרים הוא מושלם
