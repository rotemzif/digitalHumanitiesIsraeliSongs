הקו האדום אדום ביותר
נדמה לי שכבר דיברנו על זה
כל יום זה הולך
כל יום זה עובר
את הקו האדום האדום ביותר
היא אמרה שאני מפחדת מהסוף
היא אמרה לי שיש לי פצע גדול
וחשבתי על שמש
חשבתי על אור
היא הדליקה מזגן אני מתה מקור
כשהייתי קטנה 
קנו לי רובוט מתנה
ושברתי אותו
וקינאתי נורא
כי היו לו אורות זוהרים
אורות זוהרים
ובי לא זהרו
כאלה דברים
בואי נדבר על אמא שלך
בואי נדבר קצת על אמא שלך
בואי ותגידי לי משו חכם
אם נחתוך את האצבע ירד לנו דם
בדרך הביתה קניתי פרחים
ומחבת מקצועית
ועוגה מגבינה
וזוג נעליים
ומיץ תפוחים
והקו האדום זהר בפינה
אורות זוהרים
