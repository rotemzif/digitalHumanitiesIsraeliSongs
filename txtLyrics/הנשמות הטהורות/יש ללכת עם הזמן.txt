פתאום -
פתאום דברים שונים
ניראים כמו אתמול
ובכל זאת אחרת.
העיר -
העיר ליבנת פנים,
אבל בלב כחול
ושעתך דוהרת.
יש ללכת עם הזמן,
לאסוף ימים כפרח,
לחלוף בערוגות ובתוגות,
בין ענן לבין ענן
עוד יפה הדרך,
גם אם נפלו בה פני כלניות נוגות.
הנה -
הנה שירים שונים,
צלילי האשתקד,
ריחם הטוב שכוח.
אדם -
אדם יפה שנים,
הרגע שאבד
עודו חרוט על לוח.
יש ללכת עם הזמן...
ראה -
ראה ענף חדש
עולה מול חלונך
כמימים ימימה.
עכשיו -
עכשיו האור גלש,
אך תכלת מבטך
נוקב, מביט קדימה.
יש ללכת עם הזמן...
