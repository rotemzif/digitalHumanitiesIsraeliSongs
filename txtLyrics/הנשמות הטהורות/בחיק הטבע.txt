השמש מעלי צוחקת
צירצורים של ציפורים
את האוזן משגעים
סלמטאק על הלב ושקט פה בפנים
ואלק אני זרוק בטבע
על הכיפאק מאושר
ורק מרגיש קצת ממורמר
שאי אפשר לחתום כאן קבע לאלתר.
ידיים בכיסים קרועים
העבר סגור נעול
עם גיטרה
בלי הבררה שלהם
אני מסטול.
יום פנאן כזה משכיח
הרבה שנים של זיבולים
של בבלת ודאווין
ושל ראש אשר מקריח זה שנים
סחבק למעלה עף כמו עיט
לא חשוב מקום או זמן
בלי אבק ובלי עשן
בלי חבר חמדן או בית ממושכן.
ידיים בכיסים קרועים...
לא רוצה בכלל לחזור 
מעולם השיכרון
לעולם השיגעון
ואם אחזור תמיד אזכור את הראשון
שמש מעלי צוחקת
צירצורים של ציפורים
את האוזן משגעים
סלמטאק על הלב ושקט פה בפנים.
