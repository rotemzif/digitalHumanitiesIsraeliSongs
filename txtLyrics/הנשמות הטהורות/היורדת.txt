לבד לבד ארזה הכל בשתי ידיה
את הספרים התקליטים את כל בגדיה
ויום אחד כשנגמר הסיפור
מצאתי שם בחדרה השכור
רק בובה של סמרטוטים ותקליט ישן שבור
הן היא תמיד אמרה נלך לים
אולי תקרב ספינה לחול החם
מעיר גדולה כתבה מכתב בכל שבוע
כשלא היה לה קל ולא מקום קבוע
כתבה שאין מה לדאוג זה יעבור
שעוד מעט היא תראה את האור
היא נורא מתגעגעת אך עוד לא רוצה לחזור
כן היא תמיד אמרה נלך לים
אולי תקרב ספינה לחול החם
לתל אביב עכשיו היא כל שנה קופצת
עם מתנות למשפחה היא מתרוצצת
בכל ביקור שכזה היא עוד יפה
אבל יותר עצובה ועייפה
ובוכה כשהיא נפרדת שוב בשדה התעופה
כן היא תמיד אמרה נלך לים
אולי תקרב ספינה לחול החם
