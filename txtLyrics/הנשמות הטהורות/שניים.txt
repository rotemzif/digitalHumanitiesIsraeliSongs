החורף בא אל מבטה
אפור וערירי
מותיר בעקבותיו סופות שלגים קרים
על ברק עיניה שאבד
והיא לבד
ובא הקיץ מדברי
צורב בחיוכה
מותיר בעקבותיו מיתר גרון ניחר
על קול צחוקה אשר אבד
והיא לבד
ובא הסתיו אל חלונה
נושר עלים עלים
מותיר בעקבותיו שורות שברי מילים
על ניגונה אשר אבד
והיא לבד
והיא לבד לבד
עמד אביב על סף ביתה
עודו בחיתוליו
עמד על סף ביתה ולא פתחה דלתה
צל אהובה אשר אבד
אתה לבד
ובא הסתיו אל חלונה...
