אני הולכת מתוך שינה,
אני קמה מתוך שינה,
אני ישנה מתוך שינה.
עשר שנים בדוגמנות
לא סבלתי ת'עבודה הזאת.
הכחילו לי את המוח
מכרו אותו למדענים.
מעכו את הכבד.
קשרו לי את הוורידים השחורים,
עקרו את בלוטת הדמעות,
תפרו לי בגדים שקופים,
עשו ממני הון תועפות.
שיחקתי בעשרה סרטים ישראלים ולא הלכתי אפילו לראות אותם.
הייתי אצל במאים קשוחים.
לא סבלתי ת'עבודה.
הייתי מלצרית באלנבי 40,
לא סבלתי את העבודה הזאת.
עשר שנים בניקיון
לא סבלתי ת'עבודה.
הייתי מוכרת בכלבו שלום
נפלתי יחד עם הקולבים.
שיחקתי שש בש עם עצמי
לא סבלתי ת'הפסדים.
הייתי צמח שלוש שנים.
אני שוכבת מתוך שינה,
אני כותבת מתוך שינה,
ישנה מתוך שינה.
הייתי קברנית שלוש שנים.
אני הולכת מתוך שינה,
אני קמה מתוך שינה,
ישנה מתוך שינה.
