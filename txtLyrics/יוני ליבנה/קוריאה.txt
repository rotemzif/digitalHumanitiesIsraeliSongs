אסון מהלך, הרי געש רודפים אחרייך,
דוחות חניה - יצורי מעמקים.
אם תעצרי לרגע, מטוס יתרסק מעלייך  - 
גורל העולם תלוי בעקבי נעלייך.
אם הייתי במקומך, כבר הייתי נופל, הייתי כורע.
אבל את חזקה כמו פלוגת מתאבדים,
עקשנית כמו רודן מקוריאה. 
בית דין רבני, צווי הוצאה לפועל  -
מתי תתפני
לספרים שליד המיטה?
אם תעצרי לרגע, מטוס יתרסק מעלייך  -
גורל העולם תלוי בעקבי נעלייך.
אם הייתי לצדך, כבר הייתי נופל, הייתי כורע.
אבל את תסדרי בלעדי כמו תמיד,
עקשנית כמו סניף של איקאה.
עזבתי בלי לומר שלום, ההפלגה יוצאת היום.
תשני היטב, אגרי כוחות ליום חדש אחד פחות.
