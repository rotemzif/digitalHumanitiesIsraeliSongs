(ו)"בימים ההם, אין מלך בישראל:
איש הישר בעיניו, יעשה."
גשמי קיץ, הקוסמת הזקנה ברחוב השומם
רעבה ובלי בית מחליטה שהיא מוכנה
להיות כנפיים לשתיקה של הרוב הדומם
הקוסמת הזקנה הופכת את עצמה ליונה לבנה
ממחילות האדישות והפחד, שם הוא מדמם
הרוב הדומם יוצא אל אווירה משונה
הגשמים של הקיץ מביאים אותו להתרומם
הזדמנות אחרונה ללכת אחרי קריאת היונה
(ו)"בימים ההם, אין מלך בישראל:
איש הישר בעיניו, יעשה.
(ו)בימים ההם, אין מלך בישראל."
היונה פוצחת בנאום מסחרר:
מי שמגרש, מי שבוחר לא לדבר 
מי שאין בליבו למצוקה של האחר
סופו שיתאכזר למשפחה
סופו שיתאכזר למשפחה
אנחנו בחרנו, לא כדי לשרת אותך
תקרא לי מחאה או מהפכה
הממלכה שלנו, שלנו הממלכה
אחרי ימים של המתנה
הרוב והזקנה
אל הארמון חומקים בסתר
אז מתגלה הסוד
אין מלך מתחת לכתר
(ו)"בימים ההם, אין מלך בישראל."
