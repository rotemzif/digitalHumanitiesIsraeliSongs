הכניסי אותי לחייך ומצאתי שלווה בביתך
אספיני אל בין זרועותייך ושימי ראשי בחיקך.
אמרי לי בלאט מלותייך והרעיפי עלי חיוכך,
השביעי אותי משפתייך ותני לי לעד את לבך.
אספיני, אספיני, אספיני,
בלעדייך אני כיתום
ובין זרועותייך אמציני
והביאי לרוחי שלום.
אספיני, אספיני, אספיני
אל תוך תהומות החלום
ויין-עדנייך השקיני
ורוויתי ממך היום.
ריקדי לי בחן צעדייך ושירי רק לי את שירך;
יאיר לי הצחוק בעינייך ותזהר לי שפעת-שערך.
שירפיני באש-נעורייך ונכוויתי מחום-לבבך,
יהיו לוהטים לילותייך והייתי בהם אהובך.
אספיני...
גלי לי את כל סודותייך והייתי לאיש-אמונך,
שכל הנקרא על פנייך יבוא לי מתוך לבבך.
חבקיני חזק בידייך, פתחי לי את שער גנך
ואלך כחולם בשבילייך וממך לעולם לא אלך.
אספיני...
