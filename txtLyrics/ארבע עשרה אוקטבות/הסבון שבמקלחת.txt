הסבון שבמקלחת
לא רווה מדני נחת
הסבון רוגז מאוד
דני לא רוצה בו עוד
ומברשת השיניים
מתייפחת שבעתיים
אין להם מה לעשות
עם שיניים תותבות
מה קרה לדן שלנו?
מה קרה לבן? מה קרה לו?
למה הוא לא שר איתנו?
דני הזדקן! דני הזדקן!
טרה לה לה, בובה יוכבד
היא יושבת וחושבת
איך היה לה פעם טוב
בחיקו של דוב צהוב
דוד ירח בשמיים
כן, עצם את העיניים
המקטרת כבר כבתה
והמנגינה שבתה
הילדים שרים עוד עוגה
איזה מין שירים, איזה מין שירים
במעגל כבר לא נחוגה
רק הצעירים, רק הצעירים
השירים של ילדותנו
ככה צוחקים עלינו
עכבר, עכבר הישמר
החתול כבר ממהר
החיים הם כמו פורפרה
ילד, ילד הזהרה
תסתובב מהר מהר
לא יהיה סיבוב אחר
מה קרה לדן שלנו
מה קרה לבן? מה קרה לו?
הסתלק לו מאיתנו
ואיש לא הרגיש
ואיש לא הרגיש
