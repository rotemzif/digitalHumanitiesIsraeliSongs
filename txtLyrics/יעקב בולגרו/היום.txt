מה עשיתי היום שעוזר והזמן לעולם לא חוזר
למי הבטחתי לזכור ולמי נתתי לשכוח
למי הרשתי לשמור ולמי הצלחתי לסלוח
מי עבר לידי עצוב ואני לא ראיתי כלל
מה היה לי יותר חשוב מלתמוך באדם אומלל
פזמון
כי אם אף אחד מכל אלה לא בא לי היום לעשות
עיוורת הייתי לפלא וכלל לא התחלתי לחיות
למי פתחתי ביתי ולמי את ליבי נתתי
מי לקחתי איתי ולאן בעולם שוטטתי
ואילו ניסים ראיתי עמוק בקדושת הדממה
וכמה פנימה פניתי לאורחות הנשמה
פזמון
כי אם אף אחד מכל אלה לא בא לי היום לעשות
עיוורת הייתי לפלא וכלל לא התחלתי לחיות
כלל לא התחלתי לחיות
מה עשיתי היום שעוזר והזמן לעולם לא חוזר
