אם את לא אוהבת 
אז את לא חושבת. 
מתחילה לרוץ לאט. 
רק את - זה לא שניים, 
זה לא בינתיים. 
איך פתאום נהיה לך קר.. 
בדירה של חדר 
בלאגן בסדר. 
לא מוצאת את המילה... 
איך להסביר את החסר 
ומי יבין את ההסבר, 
בעצמך לא מבינה. 
אם את לא אוהבת 
אז את לא חושבת. 
ממשיכה לרוץ לאט. 
עוד חלון סוגרת, 
ופותחת דלת. 
העתיד מזמן עבר. 
אין מקום בלי זכר, 
שפורם בך קשר. 
מנסה מהתחלה, 
רק להסביר את החסר 
ומי יבין את ההסבר 
בעצמך לא מבינה. 
כל הטוב בעולם נעלם. 
לא הכל מושלם. 
את אומרת שזה לתמיד, 
שהפצע לא יגליד. 
שוב כל מה ששלך נלקח. 
לא הכל נשכח. 
את זוכרת כל מה שהיית, 
ושוכחת שטעית 
אם את לא אוהבת 
אז את לא חושבת. 
מפסיקה לרוץ בכלל. 
מחזיקה ידיים לעצמך שמיים 
מקשטים ענן אחד. 
יום שאין בו ערב, 
שקוטע רצף מהאור לחשכה. 
רק להסביר את החסר 
ומי יבין את ההסבר 
בעצמך לא מבינה. 
כל הטוב בעולם נעלם...
