ברחוב מתרחקת מקרוב
משתדלת לא לחשוב על בית
מדרכות באדום לבן צהוב 
מחפשת לא למצוא עדיין
פנסים ועכשיו קשה לראות
מתאמצת לעצום עיניים
מלחמה, מפסידה במלחמות
לא שומרת על עצמך בינתיים
ברחוב, יבש רטוב
נוסעים על מדרכות
הולכים על הכבישים
בלי מוצא
ואת רוצה לבעור מחום
ליפול עם הגשמים
גשם בא ואת נופלת.
לעצור מתחילה בלעצור
מחפשת להחזיק ידיים
בלי מילים מנגינות שמזייפות
את הופכת לשירים עלייך
מכתבים שכתבו על הקירות
כמו ענן שחור בתוך שמיים
הפסקה לא לוקחת הפסקות
מחבקת את עצמך בינתיים.
ברחוב יבש רטוב...
