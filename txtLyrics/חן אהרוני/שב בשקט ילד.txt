שב בשקט ילד
שב בשקט כאן
בין טיפות הגשם
הן דמעות הזמן
אל תפתח לו דלת
לכאב הרב
נצח בדמיון 
עוד צימאון חובק רעב
שב בשקט ילד
שב בשקט כאן
בין קירות החדר
החדר הקטן
אל תצא החוצה
אל תצא לשם
מותר לך לחלום חיוך
כשאתה נרדם
צבע, את האפור הזה בתכלת
שמע, בין הצרורות גם מנגינה
דע, גם ברסיסי אבני הדרך 
תוכל למצוא בעצמך 
את דרכך
שב בשקט ילד 
שב בשקט כאן
מול אנשי העדר
העדר המושפל
תן לנו ללכת
אל תבוא אלי
שמור את צעדיך
ספור את צעדי
צבע, את האפור הזה בתכלת
שמע, בין הצרורות גם מנגינה
דע, גם ברסיסי אבני הדרך 
תוכל למצוא  בעצמך 
את דרכך
זכור את אמא מנגנת ואת אבא מתפלל
זכור אותך רץ על הדרך אל הגן צוהל
זכור את אמא לא צועקת ואת אבא לא בוכה
זכור אותך רץ על הדרך כמו פרח לא נובל
צבע, את האפור הזה בתכלת....
