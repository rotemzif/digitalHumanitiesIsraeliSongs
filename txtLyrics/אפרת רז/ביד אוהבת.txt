שמע אל המיית הרוח הנושבת. 
זכר איך ההרים דלקו באש לוהבת. 
את השריפות קטיפה של רקפות 
הזמן עטף ביד אוהבת. 
ראה את ארצך, את הכואבת. 
גע בה תלחש את שמה, היא 
לבדה יושבת 
לחוף ימים ואין לה נחמה. 
גם הפרחים הפכו לאבן. 
אך לפעמים דואה בדמי-הערב 
קט עגורים קטנה בשמי מרום עוברת 
ודקל משיריה של רחל, 
אותו הדקל שפל-צמרת. 
ואז באים הדמדומים 
אליך זהב של אור כבד סוגר את 
עפעפיך 
וגשם שיורד על השדות, 
רוחץ את מלח שפתותיך. 
לא נחמה רוצים 
רק את הכח 
להיות עם הסגריר אף רגע 
לא לשכח 
שירים שלא זכו להגמר 
אילן שלא ישוב לפרח. 
שמע את שתיקת הלילה והאבן 
זכר איך ההרים דלקו, באש לוהבת. 
את השריפות קטיפה של רקפות 
הזמן עטף ביד אוהבת. 
ראה את ארצך, את הכואבת. 
גע בה תלחש את שמה, היא 
לבדה יושבת 
לחוף ימים ואין לה נחמה. 
גם הפרחים הפכו לאבן. 
שמע את שתיקת הלילה.
