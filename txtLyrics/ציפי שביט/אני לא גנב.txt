אני איני גנב, את זה אני יודע,
אך לפעמים דבר מוזר קורה אצלי.
כן, לפעמים אני במשהו נוגע,
ולא זוכר אם זה שלי או לא שלי.
אולי זה לא אני,
אלא אדם שני,
אולי אני עצמי בעצם רובוטריק:
פתאום אני כזה,
פתאום אני אחר,
והאחר גונב ושם אצלי בתיק.
מצאתי בילקוט קלמר בצבע זיית
הרגשתי בליבי הרבה מאוד שמחה.
כשאמא ראתה את זה בתוך הבית,
היא שאלה: איך זה נכנס לתיק שלך?
אולי זה לא אני...
אל תסתכלו עלי ואל תראו באצבע,
כי זה יכול לקרות לכל אחד ודאי.
אני איני סוחב וגם לא מפלח,
פשוט ישנם דברים שנדבקים אלי.
אולי זה לא אני...
