כשתינוק גדל הוא נהיה לילד,
כשתינוקת גדלה היא נהיית ילדה,
כשילד גדול הוא נהיה לנער,
כשילדה גדלה היא נהיית נערה,
כשנער גדל וגדל - הוא גבר,
ואשה - היא עלמה שצמחה וגדלה,
כשהם נפגשים והכל בסדר
קוראים להם יחד: חתן וכלה.
כשכלה גדלה היא נהיית לאמא,
כשחתן גדל הוא נהיה לאב,
כשאמא גדלה היא נהיית לסבתא
ואבא גדל והנה הוא סב.
ולסבא וסבתא נולד או נולדה
נכד-תינוק או תינוקת - נכדה,
ושכהוא גדול וכשהיא גדלה
מתחיל הסיפור מהתחלה:
כשתינוק גדל...
