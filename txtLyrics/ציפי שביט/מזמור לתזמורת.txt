בוא נציג את התזמורת
שנגנה כל כך בחן
וניתן עכשיו תזכורת
לכל כלי שמנגן
הגיטרה חמודנת
יש גוף כזה חטוב
אם באצבעות נוגעים בה
היא גונחת שוב ושוב
פם פרם פר פר פר פרת
איזה יופי של תזמורת
ואחורנית ישוב לו
הוד מעלתו התוף
אם הוא יתחכם איתנו
במקל מכות יחטוף
הטרומבון מאוד מוזר הוא
והיום הוא קצת צרוד
זז קדימה זז אחורה
בעיות של התבגרות
פם פרם פר פר פר פרת
איזה יופי של תזמורת
קול תרועה רמה נשמעת
אין כמוך החצוצרה
לנו תענוג גורמת
לשכנים צרה צרורה
והסקסופון הרינו
הגברי שבכלים
קצת בוכה וקצת צוחק הוא
איזה יופי של כלים
פם פרם פר פר פר פרת
איזה יופי של תזמורת
תנו כבוד למנצח
זה עם המקל ביד
הוא תמיד המנצח
גם כשהוא יוצא מופסד
את עצמנו בל נשכחה
בואו ונשיר אחים
אם נשיר יפה ביחד
גם אנחנו שייכים
פם פרם פר פר פר פרת
איזה יופי של תזמורת
