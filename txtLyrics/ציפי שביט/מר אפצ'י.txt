אני אחד כמו כולם
שזוף עליז ומאושר
בקיץ אני רץ לים
רוקד שמח וגם שר.
אבל כשמתקרב הסתיו
אני מרגיש דגדוג באף
וכשהחורף ממשמש
אני מתחיל להתעטש.
אפצ'י אפצ'י
אני ממש מר אפצ'י
איני יכול כבר לעצור
מי שמתחיל מוכרח לגמור
אפצ'י אפצ'י
אני ממש מר אפצ'י
איני יכול כבר לעצור
כי תכף בא לי אפצ'י.
כשכל הילדים רצים
עם ילקוטים אל הכיתות
אז הילקוט שלי מלא
במקום ספרים - בממחטות.
כשהמורה פונה אלי
בשאלה קלה מדי
את התשובה אני אומר
אבל יוצא דבר אחר.
אפצ'י אפצ'י...
תמר כתבה לי בכיתה
מכתב קטן על דף ורוד
"אני אוהבת רק אותך,
אבל תשמור את זה בסוד"
כשהתכופפתי אל תמר
בכדי לומר אותו דבר
ואז קרוב מאוד מאוד
לחשתי לה באוזן סוד:
אפצ'י אפצ'י...
