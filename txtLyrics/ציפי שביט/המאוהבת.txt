אלוהים, נא עשה שאהיה חמודה,
עם עיניים של תכלת ולחי וורודה,
שיהיו תלתלים לי, נופלים על הגב,
ועשני דקה וזקופה כמו חצב.
ועשה שאהיה חזקה, אמיצה,
שדמעות לא אזיל למישמע עקיצה,
ושלא אהיה ביישנית בשיעור,
ותשובות שאקרא בקול רם וברור.
ועשני אלי, עליזה, צחקנית,
גם עשה שאוכל להקשיב למקניט.
וישנו עוד דבר, שחשוב לי מכל.
נא עזור לי בכך. הן אתה כל יכול:
נא עשה אלוהים, שליבי לא יכאב,
ושילד אחד - תיפקחנה עיניו,
אלוהים, נא עשה שאהיה חמודה,
ושעופר יבחין! ושעופר ידע!!
