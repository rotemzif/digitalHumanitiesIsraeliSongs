אח איזה סרט נהדר
הלב שלי פשוט נשבר,
הבד מלא בכוכבים
שמתחבקים ואוהבים.
אח איזה סרט מטורף - 
גנב, שוטר רץ אחריו,
אך הגנב אחרי הכל
גם הוא כוכב, כוכב גדול.
כן, ארוכה היא הרשימה,
כי העולם הוא סינימה.
אבל חכו בעוד דקה
אני כוכב ההפסקה ו...
צ'וקלד-מנטה-מסטיק
תפוזים-לימון
רגע רגע גברת,
סבלנות אדון.
צ'וקלד-מנטה-מסטיק
אסקימו צפון,
טוב מאוד לגברת
טוב גם לאדון!
אח איזה גבר נהדר
הלב שלי פשוט נשבר.
לסרט בא, מסך נפתח,
ראה אותי - הכל שכח.
וכך הוא בא כמו המתמיד
גם לשניה, גם ליומית.
וכך הביט בי חי נפשי 
עד השבוע השישי.
לבסוף בחושך הוא ניגש
וכמו בסינימה בלש
רצה לתת לי נשיקה
אבל פתאום באה הפסקה ו...
צ'וקלד-מנטה-מסטיק...
אח איזה בעל נהדר
הלב שלי פשוט נשבר.
עשינו את החתונה
בין היומית לראשונה.
מאז אצלנו אהבה
כמו כוכב עם כוכבה,
אני בריז'יט והוא שמשון
וכששוכבים אנו לישון - 
אז כמו בסרט הרגיל
האור נכבה וזה מתחיל,
ועוד חיבוק, עוד נשיקה,
האור נדלק והפסקה ו...
צ'וקלד-מנטה-מסטיק...
