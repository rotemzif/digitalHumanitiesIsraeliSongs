בבית שלנו הכל מסודר
ישנה תורנות וכולם משתתפים
כולם מבשלים וכולם מטגנים
וכולם בוחשים ואופים.
אחד מביא סוכר
אחד מרתיח תה
אבל תמיד רבים
מי ייקח ת'מטאטא.
אתה תטאטא
אתה תטאטא
אני טאטאתי 
אתה תטאטא
תיקח ת'מטאטא ותתחיל לטאטא
אני עשיתי תה
אז אתה תטאטא.
בבית שלנו כשיש מסיבה
גם אבא ואמא תמיד משתתפים
עושים את הכל בהרבה אהבה
רוחצים מסדרים ושוטפים.
אחד שוטף כלים
אחד מוריד אשפה
אבל תמיד רבים
מי יטאטא את הרצפה.
אתה תטאטא...
בגן של ציפורה הכל נהדר
גוזרים מדביקים מנורות שרשרות
עושים חזרה למסיבת חנוכה
הגננות עליזות ושרות.
אבל כשגומרים
וצריך לנקות
אז כל הילדים
כמעט כמעט הולכים מכות.
אתה תטאטא...
