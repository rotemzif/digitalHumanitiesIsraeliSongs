אמא מבטיחה
שאם אקום ואתלבש
היא תעשה כל מה שאבקש
אמא מבטיחה
שאם סוף סוף אלמד
להסתרק לבד
תביא לי כלב או חתול נחמד
אבל -
אמא מבטיחה וסבתא מקיימת
ככה זה בדרך כלל
אמא מבטיחה וסבתא מקיימת
לא אומרת 'לא' ו'אל'
אמא מבטיחה וסבתא מקיימת
איזה יופי של מזל
אמא מבטיחה וסבתא מקיימת
ככה זה בדרך כלל
אמא מבטיחה
שאם אשתה עוד כוס חלב
תיקח אותי לים ואת גליו
אמא מבטיחה
שאם לשתות אגמור
ועל אחי אשמור
את כל מה שהבטיחה לי תזכור
אבל -
אמא מבטיחה וסבתא מקיימת...
אמא מבטיחה
שאם יהיה לה זמן
תבוא אלי בעשר אל הגן
אמא מבטיחה
שאם אפסיק לבכות
תתן לי נשיקות
והפתעות טובות ומתוקות
אבל -
אמא מבטיחה וסבתא מקיימת....
