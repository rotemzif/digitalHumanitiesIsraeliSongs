ראיתי פיל שבא מברזיל
ישר לבינימינה.
הוא השתולל,
והוא היפיל,
ושבר חנות חרסינה.
אז תפסתי אותו בחדק,
ולחצתי על ההדק,
ומרוב בהלה הוא נהיה לנמלה.
ראיתי תנין שבא מסין
ודמעות לו בעיניים.
כאב לו נורא הרגל ימין,
הוא בכה עד לב שמיים.
אז סיפרתי לו בדיחה,
ויותר הוא לא בכה,
ובמקום תודה הוא נתן לי מיזוודה.
ואם אתם חושבים שאנחנו מגזימים,
ואם אתם חושבים שאנחנו מרמים,
תשאלו את דוד אליהו,
שהיה אתמול כשבאו
אלינו החיות.
ראיתי שועל שבא מנפל,
זאת לא אוכל לשכוח,
איך מן הלול של כפר מלל
ניסה לגנוב אפרוח.
אז לקחתי אקדח של מים
וישר בין העיניים
השפרצתי בול - הוא ברח
כמו חתול.
ראיתי צב שהלך על הגב,
הוא בא מקוסטריקה.
אמרתי לו: נעים מאוד!
אמר: קוראים לי צביקה.
אז לקחתי אותו הצידה,
ונתתי לו קצת גלידה,
ואחרי דקה הוא
נתן לי נשיקה.
ואם אתם חושבים...
