ברבאבא נולד בגינה
הוא גדל בין עצים וורדים
אך בגלל שהייתה לו צורה משונה
צחקו עליו כל הילדים
הם קראו לו בלון מנופח
ותמיד לעגו לו כולם
בגלל זה התהלך כה עצוב ומסכן
בלי חבר וידיד בעולם.
ברבאבא, ברבאבא
אין כמוך בעולם
ברבאבא, ברבאבא
אוהבים אותך כולם.
יום אחד הוא טייל בחצר
ופתאום היא הופיעה מולו
ברבאמא יפה, ברבאמא שחורה
מתאימה בדיוק בשבילו
אז השניים עשו חתונה
והלכו לחופה יד ביד
ואלפי ציפורים שהיו בגינה
כך זימרו לכבודם פה אחד:
ברבאבא, ברבאבא...
ונולדו לשניהם ילדים
ברביונים שישה או שבעה
זו היתה משפחה מאושרת מאוד
משפחה שכולה אהבה
והיום הם עוברים בגינה
בשורה אחרי ההורים
ובלילה בלילה לפני השינה
הם נותנים נשיקה ושרים:
ברבאבא, ברבאבא...
