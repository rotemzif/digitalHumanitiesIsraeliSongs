שָׁעָה כָּאן
כִּבְכָל מָקוֹם חוֹלֶפֶת,
הַמִּטָּה סְתוּרָה
וְנוּרָה קְטַנָּה דּוֹלֶקֶת
בַּעֲלִיַּת הַגַּג.
מָה נִפְלָא הַשֶּׁקֶט.
אַל תֵּלְכִי לְעוֹלָם.
הִתְלַבְּשׁוּ וְיָצְאוּ
לָרְחוֹב הָרֵיק.
הִיא
עִם תִּיק, הוּא
בְּלִי פְּרִידָה: בּוֹאִי מָחָר.
לַיְלָה שֶׁחֹר
וּסְדִינִים שֶׁל גֶּשֶׁם.
הַמִּטָּה רֵיקָה
וְנוּרָה קְטַנָּה דּוֹלֶקֶת.
מָה נוֹרָא הַשֶּׁקֶט
בַּחֲדַר מָלוֹן.
אֶת צוֹדֶקֶת,
לֹא הִבְטַחְתָּ דָּבָר.
