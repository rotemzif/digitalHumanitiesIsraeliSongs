בלילה כשכולם שקטים ואין כבר אור במנורה 
אני שוכב לבד לבד ומסתכל על התקרה 
פתאום אני רואה למעלה כל מיני דברים 
חיות עולות על התקרה פילים ונמרים 
אמא תכסי אותי 
אמא תני לי יד 
אני בכלל לא מפחד 
אני רק קצת לבד 
אמא תני לי יד 
ולפעמים אני שומע איך מתחת למיטה 
ארנבים מצוננים משתמשים בממחטה 
וצב אחד נורא זקן נותן להן תרופה 
ויש שם חתולה אחת קטנה וחצופה 
אמא תכסי אותי...
על הארון יושב גמד קורץ לי ומוציא לשון 
וכל צעצועי שוכבים ולא כל כך רוצים לישון 
אני יודע שזה לא קורה על באמת 
אבל אני רוצה שאמא תהיה איתי כעת 
אמא תכסי אותי...
