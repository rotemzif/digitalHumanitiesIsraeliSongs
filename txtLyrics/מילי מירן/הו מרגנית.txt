בערב כחול יפה מתמיד
יצאתי לי חרש לקטוף מרגנית
ירח עגול טייל בין עבים
וזרח בעיני אוהבים.
הו מרגנית
הו פרח שלי קטן
הו אהבה שלי ביישנית
הו חלום שלי חלום שלי בלבן.
ואני על השביל הולכת בדד
עיני מחפשות לו רק פרח אחד
רק פרח בשביל לתת מתנה
הו כמו אהבה ראשונה.
הו מרגנית...
חזרתי לא כלום אך בשער גני
עומד לו בחור ובידו מרגנית
וכמו בצילום כהה וישן
הביט בי יפה וביישן.
הו מרגנית...
הביט והביט וכך בשתיקה
נתן את הפרח קיבל נשיקה
לי יש מרגנית ולו ידידי
השיר שניגנו לו שפתי
הו מרגנית...
