החיים הם קרקס ואני לוליינית 
שהולכת על חבל מתוח 
החיים הם קרקס הכניסה היא זמנית 
ובפנים שום דבר לא בטוח 
החיים הם קרקס ואני רקדנית 
שעושה צעדים מול הרוח 
החיים הם קרקס שסוגר התוכנית 
ואחר כך הכל שוב בטוח 
החיים הם קרקס ואני מקורקסת 
קצת זורקת קצת תופסת 
קצת בונה וקצת הורסת 
החיים הם קרקס 
ואני קצת שמחה קצת כועסת 
אחר כך מתפייסת את ידי פורסת 
ורוקדת ורוקדת ורוקדת 
העולם הוא קרקס והשמש פנס 
שמאיר פה ושם את חיינו 
העולם הוא קרקס וירח הוא פס 
שנמתח ומחזיק מעלינו 
אהבה היא קרקס וכולם ליצנים 
שרוצים לעבור את הגשר 
אהבה היא קרקס וכולם נגנים 
ותזמורת הים והגשר 
אהבה היא קרקס ואני מקורקסת 
קצת זורקת קצת תופסת 
קצת בונה וקצת הורסת 
האהבה היא קרקס 
ואני קצת שמחה קצת כועסת 
אחר כך מתפייסת את ידי פורסת 
ורוקדת ורוקדת ורוקדת 
החיים הם קרקס 
פעם ג'וקר ופעם אס 
החיים הם קרקס 
אם תצליח תיקח ת'פרס 
אהבה היא קרקס והלב שביר 
אהבה היא קרקס 
והראש... באויר 
אהבה היא קרקס...
