מתחילה ללכת על שביל,
לא יודעת לאן הוא מוביל
והפחד נותן לי יד, 
אל תדאגי את לא לבד.
וזה טוב לי שהוא איתי,
כי הוא זה שמוביל אותי.
הוא נותן לי את הכוח לצעוד עוד
ללכת, ללכת, לא לעמוד.
רק תאהבי אותי, תאהבי,
הוא אומר לי כל הדרך איתי.
תשמחי, תסמכי עליי
את ואני ננצח ודאי.
וככל שמתקדמים,
אני והפחד מתרחקים.
הוא התעייף כבר מזמן עצר,
אני המשכתי אל מעבר להר.
שם פוגשת חבר מעבר,
קוראים לו אומץ והוא יקר.
כל פעם כשאנחנו נפגשים,
אני והוא מתאהבים.
רק תאהבי אותי, תאהבי...
רק תאהבי אותי, תאהבי,
הוא אומר לי כל הדרך איתי.
תשמחי, תסמכי עליי,
מצאת את הדרך אלי וזה די.
