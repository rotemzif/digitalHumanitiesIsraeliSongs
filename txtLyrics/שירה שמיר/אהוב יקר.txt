אהוב ישן, עברו שנים,
מאז שנפגשנו פנים אל פנים
ואני לא הספקתי לך לומר
שפספסת אותי.
אהוב ישן, כותבת לך
את כל המילים שמנעתי ממך.
תודה ששיחררת אותי לדרכי,
זכיתי שזרקת אותי.
היום אני יותר יפה,
היום אני יותר אישה,
כמו יין, השתבחתי עם הזמן.
יש לי אהוב ושני בנים,
אהבה גדולה, סיפור מדהים,
בוחרת לזכור ימים טובים.
אהוב ישן, מאז הפרידה
עברתי המון, הייתי מאוד בודדה,
היום סולחת, כבר אין כאבים
ויודעת: אתה לא כזה מדהים.
אהוב ישן, לא מתעניינת בך,
למרות שהצצתי לפייסבוק שלך,
ראיתי אותך עם אישה וילדים,
וספרתי לך את כל הקמטים.
היום אני יותר יפה...
אהוב ישן, סיימתי לכתוב,
אולי יום אחד נפגש ברחוב,
או סתם על ספסל כשנהייה שני זקנים
ניזכר באותם הימים.
