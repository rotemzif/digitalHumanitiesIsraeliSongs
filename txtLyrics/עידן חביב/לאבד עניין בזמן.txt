הצגות יומיות בתיאטרון
מנקים את האיפור מהעיניים
ספסרים בחליפות של הזדמנות
שעון זהב לכלוך בציפורניים
דייגים עייפים על השובר
משליכים חכות בלי פיתיון
ציידים של המגע המזדמן
עירומה בכוונה מול החלון
כל מה שיש בי זה חלל
רק אם אפשר
סולם קצר
לאבד עניין בזמן
הצגות יומיות בתיאטרון
מנקים את האיפור מהעיניים
משולש אוהבים לא הגיוני
נסער למצוא היכן פנו חייך
שוב לא אכביד על אוזנייך את שיריי
לא אשתוק מולך עוד בבקרים
שתיקותיי ומלכודות השעמום
ישקעו אל מחסניו של אלוהים
נצמד לעצים
נאסוף כל דבר בדרך
נהיה הכי גבוהים
(מה עושים עם זה)
אומרים שיש לזה ערך
