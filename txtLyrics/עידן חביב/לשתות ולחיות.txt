לשתות ולחיות 
בקצב נכון 
בסוף זה החול יכסה את הכול 
והים רק ישכב לצידו 
ובאותו המפגש בעשן ארובות סמיך 
אני לא אגמגם 
ולא אתנצל 
את העוגן מרים לתמיד 
והכול מסתובב סביבי 
והימים כלילות עליי 
כצרור הבטחות כבד מברזל על צוואר חשוף ונושם 
ובגניחות אחרונות 
בפתיתים של עצבות נינוחה 
לא יצאתי בכדי 
להזהיר בדרכי 
עת צועדת נפשי שיכורה 
אוניות 
יוצאות מלאות 
גולשות אל תוך יער שחור 
בין העצים 
גדלים ילדים 
וצפירה את השקט תסגיר
