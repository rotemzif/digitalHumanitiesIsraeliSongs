זה רק הבקבוק שמדבר מגרוני
אני לא באמת מתגעגעת אלייך
ואני רוצה שתדעי
שלא נשאר שום דבר
שום דבר יקר שלך אצלי
הכל נעלם במערכת הדם
נספג בעורקים
לא יהיו כאבי ראש מיותרים
ולא נעלבתי כשהתעקשת להסביר לי
שכל מה שהרגשתי ילך כמו שבא
ולא הצלחת להכתים כל אהבה שהייתה לי
באפור מכוער
אני חושבת עלייך רק כשהלילה נגמר
הכל נעלם במערכת הדם...
הכל נעלם
נספג כמו עשן במערכת הדם
לא יהיו טלפונים בסוף לילה לבן
אבל כמה פעמים שלא ברחתי
זה רודף אחרי
הקשבתי לכל העצות של כולם
ושכבתי לישון מוקדם
התעוררתי וזה חיכה לי
זה רק הבקבוק שמדבר מגרוני
אני לא באמת מתגעגעת אלייך
