אם לא תרצי אותי אני עוזב מיד
תופס רכבת בורח להרים
אל תחפשי אותי אני חוזר לבד
ולא עוזב אותך יותר כל החיים.
אהובתי, הקשיבי אל העפרוני,
מאיר היום, אנחנו כאן חיים
עוד יום אחד בדרך כשאת לצידי,
איך זה נגמר בסוף, כולם יודעים.
כן, כולם יודעים.
היום הזה חולף כמעט כמו כל יום
ולפעמים אנחנו כל כך עייפים
אני כועס ואת מוחה דמעה,
ויש לחזור ולאסוף את הרסיסים.
אחרי כל זה אולי נפליג לאיזה אי
על קו החוף ישוטטו הילדים,
שושן אדום אני אקטוף לשערך
כשמעלינו חופה של כוכבים.
אהובתי הביטי איך יורד היום
כמו חלום, כמו חזיון תעתועים,
ואם את מרגישה אותי רחוק פתאום
אל תפחדי זה רק לכמה רגעים.
אהובתי, הקשיבי אל העפרוני...
