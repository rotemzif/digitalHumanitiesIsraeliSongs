אף אחד לא אמר לי שככה זה יהיה
הדבר שהלב שלי יוצא אליו
הוא הדבר שאסור לי לבקש
אף אחד לא אמר לי
לחיים יש דרך אכזרית
לתת לך לשתות מים זוהרים
ולהשאיר אותך צמא בקרקעית
לפעמים אני נזכר בעיניים
ששמטו את הקרקע מתחתי
זה מהיר כמו תאונה
מבט אחד ודי
לפעמים אני נזכר בימים שקטים
כשהסתובבתי בעולם בעיניים עצומות
והייתי מישהו אחר
אבל מי הייתי אני לא זוכר
בואי אלי עוד פעם
אל תתני לי להישאר צמא
בואי אלי עוד פעם
אל תתני לי להישאר צמא
כמה פעמים רציתי לדבר
והמילים שלי קפאו כשהן פגשו את האוויר
כאילו מישהו אומר לי
מוטב שתמשיך להסתיר
את הדבר שהלב שלך יוצא אליו
את מה שלקחת בגניבה
כי יבש המעיין הזוהר
ועכשיו אתה צמא
ברוך הבא
אין מילה מספיק חדה לתאר
כמה זה בוער כשזה בוער
אין מילה מספיק רכה לתאר
את השלווה המתוקה של הבשר
כשאתה נכנס למעיין הזוהר
בואי אלי עוד פעם...
