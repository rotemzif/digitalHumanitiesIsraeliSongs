אני רואה את הצל שלך ורק אחר כך אותך
וכמו שכתוב בשיר אין קץ לאין שובך
את הקווים החסרים לדמותך ציירתי בעפרון שקוף
אולי משהו יתבהר לי לכדי תמונה מתוך החסר
לולי לולי לה
אני מזכירה לעצמי שינה ישנה
לולי לולי לה
ומרדימה את עצמי
נשימה נשימה
העיניים לא שוכחות מראות נשכחים
ושוכחת עוד פחות
מה שהיה יכול להיות
פתקים שהשארתי לעצמי על המקרר
מזכירים לי ללא הרף שמשהו חסר
לולי לולי לה...
החידה שהיא אתה
נשארת תלויה באוויר
אני כבר לא מנסה
להיזכר במילים של השיר
לולי לולי לה...
