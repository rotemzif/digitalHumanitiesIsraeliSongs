כשסנונית בישרה את בוא האביב
ילד נולד לנו בתל אביב
יפה כמו ציור שטרם צויר
נקי כמו סיפור שטרם סופר
קראנו לו יואל במלרע ולא במלעיל
באחד במאי בבית החולים
הצירים שלה הגיעו גלים גלים
כולם התפללו שיוולד בריא
בן בכור לפועל עברי
נקרא לו יואל במלרע ולא במלעיל
אוי ואבוי כמה נורא
חצות ודקה ושום דבר לא קרה
ילד חצוף, כמו במפגיע
רק בשניים במאי הואיל להופיע
קראנו לו יואל במלרע ולא במלעיל
למרות שאיחרת ביום
אתה עוד תצעד עם דגל אדום
אדום
