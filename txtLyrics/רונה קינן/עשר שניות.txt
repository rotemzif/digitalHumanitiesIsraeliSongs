גל גדול לא ישטוף הכל 
אין פרצה ברשת 
שריקה דקה בעיר נמל ריקה 
מספרת לי על צי שוקע
עכשיו תלמדי לאלף הרגלים
לקשור רצונות כמו סוסים
לנשום בספירה לאחור
עשר שניות
וללכת
דרכתי רגל ברחוב
שאת שמו הבטחתי לשכוח
הבטחה בלי עדים
מחזיקה לי עשר שניות
ראיתי את היד שלי דופקת על דלת
מתנגשת בעץ לשניה
שאין ממנה דרך חזרה
תלמדי להיות נאמנה כמו עורב
לנשום בספירה לאחור
עשר שניות
וללכת
פתחתי פה לשטן
אף אחד לא ענה
אף אחד לא התרשם
שום אסון לא חיכה לי בפינה
עוד פגישה קצובה 
דיברנו על מוסר
אמבולנס עבר ושוב
לא שמעתי מה אמרתי
ראיתי את היד שלי דופקת על דלת
מתנגשת בעץ לשניה
שאין ממנה דרך חזרה
תלמדי להיות נאמנה כמו עורב
לנשום בספירה לאחור 
עשר שניות
וללכת
אני הולכת מהר ושומעת רק דופק פטיש
שום שיר לא מתנגן לי בראש
אני מתנחמת באנושי
באנושי
כולם גונבים מישהו ממישהו אחר
זורקים חכה
ומקווים תמיד להיות בצד שצד
תלמדי להיות נאמנה כמו עורב
לנשום בספירה לאחור
עשר שניות
וללכת
עשר שניות וללכת מכאן
