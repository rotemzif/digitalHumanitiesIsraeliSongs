איש לא גבוה, איש לא נמוך
זאת הצרה, הצרה עם הגוף
משהו תמיד לא נכון
משהו תמיד מפסיק לעבוד
דווקא כשהוא מנסה לעמוד
שתי משקולות ברגליים
את התה מגישים בחמש ושלושים
יש הפעלות באגפים הקשים
צריך להנעים את הזמן
איש לא גבוה, איש לא נמוך
פעם היית מישהו אהוב
מישהו חיכה לך בבית
אין דבר חשוב יותר, חשוב פחות
הספל מתרוקן בסוף
כן, בסוף
אין דבר חשוב יותר, חשוב פחות
הגוף הזה קמל בסוף
כן, בסוף
יש רעש בחוץ, זה נשמע כמו מטוס
מישהו מקיש עם כפית על הכוס
אין מנוחה ליגע
יש כתם חדש על גב יד ימין
אם היו מספרים לו לא היה מאמין
הקליפה כל כך מיותרת
איש לא גבוה, איש לא נמוך
פעם לחשו הוא גמר את הסוס
עכשיו כבר אין מי שילחש
אין דבר חשוב יותר, חשוב פחות
הספל מתרוקן בסוף
כן, בסוף
אין דבר חשוב יותר, חשוב פחות
הגוף הזה קמל בסוף
כן, בסוף
אין דבר חשוב יותר, חשוב פחות
הלב הזה רוכן בסוף
כן, בסוף
