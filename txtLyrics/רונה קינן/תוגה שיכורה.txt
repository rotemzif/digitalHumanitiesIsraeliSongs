תוגה שיכורה 
נפלת במקום שאין בו מקום 
לא לי ולא לך 
ולא למה שהובטח 
וחזר מתנדנדת, כבוית הבעה 
ונעלת את הדלת ונפלת למיטה 
הייתי רוצה להגיד לך מילה 
שתציף חזרה ספינה ששקעה 
אבל אין לי כוחות להציל את עצמי 
כך שאין לי כוחות להציל גם אותך 
היד שליטפה היא היד שסוטרת 
איך תוותרי אם לא תתפתי 
השפה שנישקה היא זו שיורקת 
איך תעני אם לא תתעני 
החבל מושך אבל היד משחררת 
החבל חונק אבל היד מרפה 
תוגה שיכורה, עברת את הלילה 
ומן הרצפה צנחת לתקרה 
זאת לא אשתמי אם קניתי אקדח 
כדי לוותר 
על אגרוף בסנטר 
אולי רק ידיים של מישהו אחר 
בריאות ויפות יקיפו אותך 
יחזירו מהר את מה שהובטח
