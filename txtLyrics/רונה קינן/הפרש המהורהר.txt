אני דוהרת עם הסוס שלי אורווה אחר אורווה 
לחפש את החציר הכי מובחר 
כל האורוות כולן נראות אותו דבר כשמאוחר 
והשיניים כבר קהו מן הטעם המוכר 
הדורבנות שלי כסופים והאוכף שחור וחם 
וסיגלתי לי מבט של פרש קצת מהורהר 
כל האורוות כולן נראות אותו דבר כשמאוחר 
והעיניים כבר עייפו מן המראה המכוער 
אני שומעת שקוראים לי מאורווה מספר אחת 
אישה יפה לשעבר שמשתרבב לה המבט 
היא רוצה שאחבק אותה רק פעם אחרונה 
לפני שהיא עולה לתחנה שלא עונה 
פעם היא ידעה לסובב את הראשים 
עכשיו כל הראשים מסובבים גם בלי נשים 
החושים שלי חדים והנורות כולן דולקות 
הלילה עוד צעיר והאורוות חצי ריקות 
המסיבה בעיצומה באורווה של השכנה 
הם עומדים ליד השוקת וחופרים באדמה 
יש שמועות על איזה פרח שגדל הפוך 
אם נמצא אותו אולי נוכל לסחוט לו את הצוף 
הזיעה של הגברים והזיעה של הנשים
תתערבב בתוך היין ותזלוג אל הריסים 
למישהו ייפלט כדור ומישהו יצחק 
האורוות תמיד פתוחות והמרחק אותו מרחק 
רוץ בן סוסי, רוץ ודהר 
רוץ בבקעה וטוס בהר 
קשה מאוד לדעת בשנה האחרונה 
אם זה נכון שהאדם באמת ביית את הבהמה 
אני פרש רגיש ויש לי הרהורים 
אבל ההרהורים מתחלפים בקרקורים 
עם רעב קשה מאוד להתווכח השנה 
אז האורווה האחרונה היא האורווה הנכונה
