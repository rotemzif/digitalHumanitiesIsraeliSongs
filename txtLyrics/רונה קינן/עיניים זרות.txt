חושך
לא ראיתי כלום
עיניים זרות עיבדו נתונים
ניסיתי להפוך את עורי
אבל העור שבפנים דמה מדי לשלי
רציתי להדוף את השנים שעומדות בינינו
בלי להבין
שאין כלי נשק בעולם שרק מתוקף אהבתי
יכריע את הזמן
אני לא אפסיק לרצות
אני לא אפסיק לרצות
אני לא אכנע לרעיון הזה
שאי אפשר כי אי אפשר
ואי אפשר
זה עניין של הישרדות
גם אם תגידי לי שדי כבר ונגמר
אין לי ברירה אלא לרצות את האפשר
ימים
ימים אל תוך לילות 
חיבוק שלא נגמר
ואז ברגע הוא נגמר
וכשהריק הזה חושף את פרצופו
נדמה שכל מה שרציתי
אף פעם לא יבוא
אבל
אני לא אפסיק לרצות...
שקט 
שקט בסלון
שקט במטבח
שקט גם בטלפון
כל מה שרציתי זה לישון
אבל הרעש המחריד חדר לי לחלום
וסוף, סוף לסיפור
אני חותמת בלי רצון על טופס השחרור
אני לא אפסיק לרצות...
