הו בס בבלון הו הו הו
בס בבלון בס בבלון
כל הכאבים מלבינים בכותנה הנפתחת
ענן שחור גדול עולה במערב
אין אונים אתה עומד על הארץ מתחת
לראות את עמלך נחרב
אתה לא תתפלל אתה לא צריך מטפחת
קיבלת משבצת א-נו תוציא ממנה המירב
הו בס בבלון הו הו הו
בס בבלון בס בבלון
אומרים שכל הנחלים הולכים אל הים הפתוח
לא כל הנחלים גם מגיעים אליו יש כמה בלי מוצא
סוגרים להם חולות נודדים שהביאה הרוח
ככה יום אחר יום אחר יום אחר יום והנה ביצה
נחמדה ליתוש טובה למקום שכוח
הזוהי משבצת ואם אמצא מה אמצא
הו בס בבלון הו הו הו
בס בבלון בס בבלון
בא חלוץ פותח תעלה שיוכל למתוח תלם
שמש יתושים מכים אותו בחום והלם
למה בא לכאן בכלל האם הוא מגורש
ממי אם הוא בורח ועל מה אם נענש
שנה אחר שנה עונה ועוד עונה
ועד שהיא עונה
הו בס בבלון הו הו הו
בס בבלון בס בבלון
שוב חזר הצ'ק
צלצל לשטאכר נו זה מהלוואה וחיסכון
זכרון יעקב
אולי יש לו גמ"ח לארבעה ימים לקנות זרעים
גם מתנובה הבטיחו לתת מקדמה
צלצל למדווצקי נו
נצטרך למכור עוד משאית ולאכול
בצריף הפח היוקד בקיץ והדולף בחורף עוד שנה
עיצה ועוד עיצה אוכלים חצי ביצה
ושוב זורעים בביצה
הו בס בבלון הו הו הו
בס בבלון בס בבלון
בס בבלון ביצת בבל זו אגדה נשכחת
אפשר להתבלבל להסתבך באין מוצא אל המרחב
עד שכל הכאבים מלבינים בכותנה הנפתחת
ענן שחור גדול עולה במערב
אולי אם תתפלל אם תצטרך מטפחת
זוהי משבצת יש בה יש בה רב
הו בס בבלון הו הו הו
בס בבלון בס בבלון
כל הכאבים מלבינים
בכותנה הנפתחת
