המראות ונחיתות
בשורות טובות ואסונות
חלון ומעבר
צינור סתום אל העבר
הפרעות ושיבושים
קולות רעים קולות טובים
מיזנסצינה לא פתורה
מהדקים ת'חגורה
חלומות מכווצים בכיסא שלפני
שירים שלא כתבתי 
דוהרים עכשיו אלי
השארתי אותך שם
חלום חיוור ולא מושלם
ובכל זאת התרסקות איטית 
של כל העצמות אל תוך עצמן
תיק תק תיק תק
משהו ניתק
משהו מאיים לחסל אותי
אם לא אתיק את המבט
תיק תק תיק תק
המראות ונחיתות 
בשורות טובות ואסונות
מרקעים ושלטים
מנגינה מן השחקים
מזוודות בתא קירור 
גם הפצע שם מוסתר
מטען חבלה שמחכה 
לפיצוץ המבוקר
תיק תק תיק תק...
