רוב הלילה עובר בשתיקה
אני לא חושבת שיש סיבה להעיר מתים
אם לא נקשיב לתקתוק השעון
אפשר יהיה למנוע אסון
ולקום אל בוקר חדש
כי מה אפשר לעשות מלבד לחכות
לחכות שיגיע בוקר חדש
מה אפשר לעשות מלבד לחכות
בשקט בשקט לבוקר חדש
כמה אפשר לפורר סוכר
לגרש בכפית את הטעם המר
לספר לעצמנו שקרים
כי הרעש בחוץ הוא הרעש בפנים
אני לא מצליחה להבין
איך להבדיל בין שמות ופנים
ומה אפשר לעשות מלבד לחכות...
ועכשיו לישון באלכסון
הפחד שכך ופינה קצת מקום
לבדוק אפשרות של חיים אחרים
ואם הייתי נשארת איתך
אולי כל זה היה נחסך
אבל מי יכול להגיד
מה אפשר לעשות מלבד לחכות...
