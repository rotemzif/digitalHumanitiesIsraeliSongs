האהבה וגם הידידות
הם סימנים של חוסר התבגרות
גם רחמים וכל השאר
ערכם בטל זמנם עבר
דבר אחד עוד לא אבד חינו
החשק המוזר הזה לשנוא
לשנוא הרבה חזק וטוב
לשנוא עד שתהיה צהוב
פה אין טיפשות ואין חוכמה
או היגיון חביבי
שונאים עם כל הנשמה
באופן כל כך אימפולסיבי
כשבעולם פורח האביב
אז עור פנינו משנאה מצהיב
והלבנה הזאת מעל
הרי זה רבותי סקנדל
אתה רואה שדה חרציות צהוב
איך מקלקל הוא לנו את הנוף
איך פרח ממזרי כזה
מזל צהוב הוא זה לזה
רק בשעת ליקוי חמה
עת מסביב יש חושך
שמח לנו בנשמה
ורחב לבבנו מאושר
אנו חולים מריח שושנים
סובלים מהמייתן של היונים
כאן זוג של אוהבים עבר
מתי, מתי יריבו כבר
יפים הילדים בעגלות
עת מצווחים הם בקולי קולות
וכשהאם תחוויר כסיד
רואים אנו שיש עתיד
ואם אומנת באביב
תשיר לרך שיר ערש
והוא את שמלתה מצהיב
רואים כי לארס יש כבר ארס
אצלנו כל אחד אמת אוהב
גם אם תגרום למישהו כאב
כל איש ישמע פה דו"ח ישיר
מה שאומרים עליו בעיר
לבית התיאטרון אנו באים
אך, אך ורק למחזות רעים
לשאול את השחקן אגב
נו מה המבקר כתב
לא אין אנו שונאים כך סתם
הוא דווקא ידידנו
אנו שונאים שנאת חינם
זה בא זה עולה מתוכנו
