יש אנשים שנהנים מהחיים
יש אנשים שטוב להם, וגם נעים
יש המוצאים עניין בעצם הקיום
אבל אני מת משעמום
הן בשלשות באות אלי, ברחוב רצות הן אחרי
הו, מה כולן רוצות פה מחיי - משעמם!
אחת גונבת בשבילי, כל כך נלהבת בשבילי
לבסוף היא גם יושבת בשבילי - משעמם!
אומרים שבשמיים יש כוכב
למי יש כח להביט עליו?
אומרים שהים הוא כחול
בשבילי זה פיהוק אחד גדול
אני אוכל קבב כפול עם חומוס וצלחת פול
אז אני חוטף דלקת כלי עיכול - משעמם!
יורד לו גשם פתאומי אז היא נרטבת במקומי
אחר כך עוד שואלת מה שלומי - משעמם!
מראים לי את תפארת הבריאה
מראים את הזריחה והשקיעה
מראים לי שדות ירוקים
זה אצלי מעורר רק פיהוקים
קפה תביא אל מיטתי ותתקן את שמיכתי
אפילו אם אני לא לבדי - משעמם!
משקל תוריד היא במקומי, סליחה תגיד היא במקומי
וגם תינוק תוליד היא במקומי - משעמם!
הראו לי את האלפים הגבוהים
סידרו לי רנ-דה-וו עם אלוהים
זה טוב, זה אולי מרתק
אך אני לא הפסקתי לפהק
יש אנשים שנהנים מהחיים
יש אנשים שטוב להם, וגם נעים
יש המוצאים עניין בעצם הקיום
אבל אני מת משעמום
