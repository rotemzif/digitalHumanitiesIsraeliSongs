כשקשה ורע לך ואת לחוצה
את לא יודעת מה את רוצה
את צריכה אחד,
שיבוא מיד
אפילו מישהו זמני
אחד שגם בלי שתאמרי דבר
יבין את כל מה שרצית לומר
אולי זה יוני
(אבל אולי זה אני)
כשכולם יודעים יותר טוב ממך
מה עובר עלייך מה קורה אצלך
אפילו המראה
לא מוכנה
לשקר באופן עקרוני
יש רק אחד בעולם כולו
שיכול לומר לך כן גם כשאת לא
אולי זה יוני
(אבל אולי זה אני)
אני יודע שברור לאן
תלכי כשרע לך וזה לא לכאן
הייתי כבר,
אותו נבחר
עכשיו אהיה שני
אבל אם יש אדם
בעולם עכשיו
שייתן בשבילך הכל, גם את חייו
אולי זה יוני
(אבל אולי זה אני)
