זה היה מלפנים ולפני שנים,
במלכות על ים ערפלי.
שם דרה ילדה - שמה לא תדע:
קראתי לה אנבל-לי.
משא לב אחר מלבד אהבה,
לא היה גם לה וגם לי.
ילד הייתי, והיא ילדה,
במלכות על ים ערפלי:
אך ידענו אהוב מכל אוהבים -
אני ואנבל לי:
וראונו שרפי המרום בקנאה,
וזעום זעמו לה ולי.
זאת הסיבה, שהיה מעשה,
במלכות על ים ערפלי -
שרוח יצא מעבים, וצינן
והמית את אנבל-לי.
והמית את אנבל-לי.
ואין שטן או שרף בעולם,
ואין סער בים ערפלי.
שיקרע או יגרע את הקו של זהב,
ביני ובין אנבל-לי.
