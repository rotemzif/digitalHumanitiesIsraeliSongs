להתרסק אל תוך הקיר
לא כל כך בא לי
למרות שזה נראה לי
הפתרון הכי מהיר
לא שיצא לי 
לבדוק
הקיר היה רחוק
אבל בתור פתרון
למוצא אחרון
זה נשמע לי אופטימלי
לפחות הרעיון
מה אחר כך נעשה
לא התאפסתי
למרות שדי חיפשתי
ספר בנושא
לא שתפסתי 
פתאום
פחד גיהנום
אבל בתור המסכן
שהולך להיות שם, כן
זה נשמע לי די נורמלי
לפחות להתעניין
להשאיר מכתב קטן
לא התעקשתי
למרות שכן קישקשתי
משהו לא מובן
לא שביקשתי 
נורא
להסביר מה קרה
אבל כיוון שהיום
אני עוזב את המקום
זה נשמע לי מינימלי
לפחות לומר שלום
לפחות לומר
שלא איכפת לי כבר
מאנשים שמתרגשים
מכל דבר
להתרסק אל תוך הקיר
לא כל כך בא לי
למרות שזה יצא לי
דווקא יום סביר
לא שחבל לי 
פתאום
ללכת עוד היום
אבל בתור הלחוץ
שמחכה לפיצוץ
זה נשמע לי אידיאלי
לפחות נעים בחוץ
