במיטה ענקית בצד הלא נכון
החופש מוסר לי דרישות בלי שלום
אחרי שניתקה אני ער כמו שעון
סופר כל דקה שיכולתי לישון
ולסגור את הדלת
מה היא שוב מאחלת
לא חשוב היא שואלת
אני פה
במיטה ענקית בצד הלא נכון
מה שבטוח שיש כאן חלון
עם נוף אל הגג של בית אחר
כולם ישנים שם ורק אני ער
ומזל שיש דלת
ומקלחת בתכלת
ושטיחון שהוא שלט
WELCOME HOME
ובדידות ומגבת
וכל טוב, היא עוזבת
מה חשוב כל היתר
לא ליפול
במיטה ענקית, כיסוי של וילון
שומר על השקט שלה ושלו
סדין משומש ואסור לנגן
נשארתי תלוי כאן בין לא לבין כן
רק לסגור את הדלת
מה היא שוב מאחלת
לא חשוב היא שואלת
אני פה
