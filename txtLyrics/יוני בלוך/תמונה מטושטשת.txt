עוד רגע תהפכי לתמונה מטושטשת
בצד האפל של ראשי
נשימתך הרכה שבאוזניי מלחשת
תהפוך להמיה חרישית
עוד רגע ייסגר החלון הפתוח
המשקיף על דרכך אל ביתי
וריחך המתוק יתפזר עם הרוח
אבל לא יחדור אל מיטתי
אצבע בירוק את עינייך
שערך אהפוך למתולתל
ואמהל טעמן של שפתייך
אך לשכוח ודאי לא אוכל
עוד רגע ישברו המילים שאמרת לי
לשביל אותיות לא ברור
אכרוך את אותם זכרונות שהותרת לי
ואשמור על מדף כסיפור
אחדל לחפש את פנייך
בין כל היפות בקהל
ולשיר את שירי רק אלייך
אך לכתוב לך ודאי לא אחדל
