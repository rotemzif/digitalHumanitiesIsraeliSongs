בין סלעיה בגליל,
חבויה בחיק ההר,
משתקפת בכנרת
עין ראש פינה - תל נסתר.
מה יפית ראש פינתי,
כתר ראש שלי,
ארשתיך בדם וסבל
לי, לי, לי .
שביל סולל על מורד,
שביל חדש בין אבני כף,
אלונים פורשים צמרת,
דם שרים לבן יוסף.
בין הבקע והשיא
קבר עד חצב,
אלונים נדים באבל :
שכב, שכב, שכב.
ובלילה עם חצות 
קול דממה דקה ירעד:
"אין כובשים את ראש הסלע -
אם אין קבר במורד!"
ובדמי לאור כוכב,
הרה גדוד מעפיל
וכל שעל - אנקת נבל:
צליל, צליל, צליל....
