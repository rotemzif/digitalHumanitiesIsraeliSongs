אין לי מה לעשות נגד הפחד שתלכי,
אין לי מה לעשות אם תפסיקי לאהוב
לא חשוב רק שאדע שאת נלחמת,
קצת בשבילי קצת בעצמך לא לעזוב..
אין לי מה לעשות אם תחליטי לוותר
אין לי עוד כוחות שאבדו לי עם הפחד,
לא חשוב רק שאדע שאת נלחמת
קצת בכאב קצת ברצון להיות ביחד..
כמו בימים שהיה ברור שרק נאהב
כמו בלילות שבכינו אז ביחד..
איך שהלכנו רחובות שלמים כשאת לי על הגב,
אבל יש לי אותך לפחות בראשי
אם תתני אלחם כי זה לא אנושי,
שאת הולכת כשאת הולכת מעולמי..
אין לי מה לעשות אם תחליטי שהכול נגמר
אם תרצי את הלילה קצת לחשוב על המחר
ולא חשוב רק שאדע שאת נלחמת
קצת בכאב קצת לתקן לב שנשבר
