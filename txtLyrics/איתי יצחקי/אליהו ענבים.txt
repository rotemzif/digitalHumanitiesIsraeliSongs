אליהו... אליהו ענבים
אליהו ענבים היה איש מקסים 
היתה לו אשה וגם שני ילדים 
למרות שמו לעולם לא שתה 
ואפילו בפסח רק טעם לגימה 
היתה לו בסטה לא קטנה לא גדולה 
כולם ידעו בסוף השוק בפינה 
הוא לא היה איש עשיר אבל היה מאושר 
ולכל מי שהיה מוכן לשמוע שר 
אליהו... 
אליהו ענבים... 
אליהו... 
טובים הם החיים 
אליהו ענבים היה סוחר ממולח 
מעולם לא קרה שזרק סחורה לפח 
היו לו ענבים אדומים ירוקים 
והכל רק בקילו... בשקל תשעים 
אבל מה לעשות הוא רק בנאדם 
כשכלכלה בצרות זה משפיע על כולם 
אליהו היה חייב לחשוב על מוצא 
ולכן הוא החליט לצאת במבצע... 
גלידה חמה
אליהו ... 
אליהו ענבים... 
אליהו... 
לא בוחל באמצעים 
אליהו ענבים... 
אתם בטח שואלים למה הכל בעבר 
מה קרה עם אליהו אם חלילה נפטר 
אז אספר לכם את כל מה שקרה לו מאז 
בואו נגיד שהוא לא אוכל כבד אווז 
הוא נקלע לחובות ואת הבסטה מכר 
ומאז הוא יושב בבית קפה בכיכר 
ואי אפשר להגיד שהוא לא ממורמר 
אבל אסור לנו לשכוח שתמיד יש מחר 
אליהו ... 
אליהו ענבים... 
אליהו... 
עוד יהיו ימים טובים
