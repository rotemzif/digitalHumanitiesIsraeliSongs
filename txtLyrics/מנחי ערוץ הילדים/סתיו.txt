זה התפוח עם הדבש
זה המעיל שהוא חדש
זה נחליאלי שעבר
זו השלכת שבחוץ
זה התפוז שעוד חמוץ
זה רק הסתיו ששוב חזר
זה העלים ששוב בכו
ואת העץ קצת שכחו
ושהלילה בא מוקדם
זה נעליים חדשות
שהן עדיין קצת קשות
זה שוב הסתיו בשביל כולם
כשהקיץ והחורף נפגשים
אנחנו שם באמצע מתרגשים
כי הסתיו הוא מין מצב
שצריך לחשוב עליו
ואחר-כך שוב נתחיל כמו חדשים
זו המורה החדשה
שהתרגשה והתביישה
כשהגיע הדוור
ולה מסר שנה טובה
אולי אולי מאהובה
זה רק הסתיו ששוב חזר
זה היורה שכמו תמיד
יורד פתאום בלי להגיד
ומנקה את השכונה
זו הסוכה שעוד נבנה
ונקשט הכי יפה
זה שוב הסתיו
בכל פינה
כשהקיץ והחורף נפגשים...
