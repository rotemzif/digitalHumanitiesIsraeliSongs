סוף הסרט 
ואת חשבת שזה צריך להיות אחרת 
שהדברים יסתדרו מעצמם 
הסיפור נמשך ואת לא מתחברת 
אף אחד לא מאשים אותך באמת 
סוף הסרט 
רק שלא יבחינו כמה את חיוורת 
שלא יגלו כמה זה מת 
סוף הסרט 
הנרקיסים שלך רוצים ביצה אחרת 
הם לא גמרו לחפש את עצמם 
התמונה כבר נמאסה על המסגרת 
אף אחד כבר לא צודק 
עכשיו באמת 
סוף הסרט 
ואת רוצה שישכחו שאת זוכרת 
שלא ישאלו למה זה מת 
סוף הסרט 
הגיבורים היו גומרים את זה אחרת 
הם לא היו מחסלים את עצמם 
את צוחקת בלי סיבה ולא נזהרת 
אף אחד לא התכוון למות באמת 
סוף הסרט 
רק אל תראי להם עד כמה את שומרת 
את כל הדברים 
עד כמה זה מת
