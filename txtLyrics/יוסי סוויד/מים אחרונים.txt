מים אחרונים אני מחפש יהלומים ברחובות ירושלים
שמש אחרונה כשאת נוגעת בפיסגה תגידי הנה זה בא
את מתגעגעת יקירה בואי הגלי בחזרה
מים אחרונים אני פגשתי קבצנים בארמונות ירושלים
עין עקומה אני שילמתי על ברכה אמרו לי הנה זה בא
את מתגעגעת  יקירה, בואי היגלי בחזרה
גם אם את לובשת אבן
מי כבש את מי, מי הרג את מי, מי גרש את מי ירושלים
עורי לבנה  אם את שומעת מלחמה תגידי הנה זה בא 
סולר על שלולית מראה הקשת אות הברית זולג על פני ירושלים
את מתגעגעת יקירה, בואי היגלי בחזרה
גם אם את לובשת אבן
מתקשטת בחומה 
מים אחרונים אני פגשתי כהנים בחורבות ירושלים
רגע של אחדות בין החלום למציאות צעקתי- זה בא
באו האובדים אני נדחקתי לצדדים בקרבי אל הר הבית
את מתגעגעת יקירה
בואי היגלי בחזרה לעיני, לעינינו
בעטת את צעיר בניך
ואת נמכרת לזרים
זכרתי חסד נעוריך
אל תשכחי גם את
מי שזוכר שאת
עדינה
רגישה
פיוטית
ומכילה
