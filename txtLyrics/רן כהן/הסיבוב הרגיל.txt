ארבע בבוקר איתותים מהתקרה מספרים לי שעברה הלאה,
מיד כמו כתובית רצה שאלה, האם זה שוב קורה, למה? 
אין טעם לשאול, בעוד אצלי שעון החול תקוע,
מגדירה היא מחדש את המילה, ועוד לא חלף שבוע.
זה לא נהיה יותר קל, ובכלל הנושא הינו לעוס ומעוכל,
אך בכל זאת חוזר לפי ושוב, בלי תיאבון אותו אוכל,
חוזר להיות לא שבע ומבולבל,
חוזר לישון בכוח כואב ומקופל.
מחר אצא לשוק, הסיבוב הרגיל, יש את המקום בו אתה תמיד מתחיל,
בורר בין ירוק ובין בשל, לא אדע לחזות מי בסוף שיתקלקל,
האם היום יפה בחוץ, תלוי את מי אתה שואל,
האם מתוק עדיף על החמוץ, ועל סמך מה אתה שולל,
ארבע בבוקר, איתותים מהתקרה מספרים לי שעברה הלאה,
מיד כמו כתובית רצה שאלה, האם זה שוב קורה, למה? 
אין טעם לשאול, בעוד אצלי שעון החול תקוע,
מגדירה היא מחדש את המילה, ועוד לא חלף שבוע.
