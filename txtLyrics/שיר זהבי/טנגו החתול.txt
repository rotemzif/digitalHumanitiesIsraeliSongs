הישבן שלו היה כל כך מוצק 
שיער קצר היה לו ושרירים לרוב טוריה בידיו 
אני והוא וכל בנות המושב 
חלף הזמן אנחנו בקיבוץ חצי שנה 
ואמא כל יום רק שואלת מה עם ילדים וחתונה 
אני כלל לא מוכנה 
לא, זה לא שמשהו קרה 
אין בסיפור עוד בחורה 
וגם האהבה נותרה כשהייתה 
הבן, אני פשוט צריכה עוד זמן 
לטעום משם וגם מכאן 
היה זה מוטי שהפיל אותי מצלחתי 
בחור תמיר הוא כגלבוע חן וקסם הוא עלי המטיר 
כסף, היה שם למכביר 
החברות מהמושב כבר נשואות מזמן 
ומלבד אמא גם תקתוק שעון הופיע כמו עם בוא הסתיו 
והוא, גם הוא בסוף עזב 
לא זה לא שיש לי אשליות 
על נסיכים או חצוצרות 
המדינה הרי לא נבנתה ביום אחד 
כן, גם בן-גוריון עודו נמוך 
גם אם בי מעלה חיוך, אני עוזבת לנכר 
דיבור: 
בבואנוס איירס היא למדה את כל מה שהייתה צריכה כדי להתחיל, 
אבל דווקא במנדוסה, היא פגשה בארמנדו, 
משורר צעיר, שבניגוד לקרלוס, ידע להוביל, אבל מעולם לא טרח ללמוד מהלכים חדשים. 
לא, זה לא שמשהו קרה 
אין בסיפור עוד בחורה 
וגם האהבה נותרה כשהייתה 
טנגו, קל יותר לרקוד לבד 
בלי האחד המיועד 
היום נותרנו רק אני וחורחה במושב 
אני באוכל מטפלת בעוד הוא מלטף לי את הגב 
עם הזנב
