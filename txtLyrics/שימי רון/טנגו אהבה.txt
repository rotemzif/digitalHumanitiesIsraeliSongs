מספרות לי שתי עינייך היפות
סיפורים יפים יותר מאגדות
שאינם כתובים בספר
אך הלב יבין את פשר
מבטייך הקסומים.
מבטיחים הם אהבה לי לעולם
ואומרים שרק אני לך מכולם.
מלטפות אותי עינייך
מאירים לי גם פנייך
ואורם כל-כך מתוק.
מספרות לי שתי עינייך עוד סיפור של אהבה.
בגללן אהבתנו אחת ויחידה.
מבטך שבי נוגע נושא אותי לעננים
ומסביב אני שומע צלצולי פעמונים.
לו הייתי בין ידייך כל היום
אז הייתי כמו שוקע בחלום
בו אני הכל שוכח
ואלייך שוב בורח,
לא רוצה להתעורר.
כי אתך לא נגמרות לי המלים
ושופעים כמי-מעיין כל הצלילים
שאותם שוב אנגן לך
כאשר אני מביט בך
מקרוב או מרחוק.
מספרות לי שתי עינייך...
על כתפי ראשך הניחי, אהובה
בשבילך זו הכתף היחידה
שתמיד הכן עומדת
לנחם ילדה אובדת
במצולות האהבה.
אל תהיי רחוק ממני, יקרה
ספרי לי עוד סיפור כמו אגדה.
בי הביטי בעינייך
לי גלי את רגשותייך
והשיבי אהבה.
מספרות לי שתי עינייך...
