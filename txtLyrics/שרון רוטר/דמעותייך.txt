אין מנוס מן המים, מרוצם נהדר
כך זולגות דמעותייך כנהר
הן בוקעות מעינייך ומשם כמפל
במורד לחייך, כמו גל
גשם, הו גשם, עצוב לך מאד
כאילו אבדו לך כבר כל התקוות
כמו בא המלאך וחרץ גורלות
ואין תיאור הולם מזה לדמעותייך...
אין מסתור מקסמייך, חום ליבך נהדר
והאש מגינה על האוצר
אין מנוס מעינייך, חכמות וגדולות
להבות נלהבות וירוקות
גשם, הו גשם, עצוב לך מאד
אך אין גל שיוכל קרן אש לכבות
הו גשם, עצוב לך מאד
ואין תיאור הולם מזה לדמעותייך...
