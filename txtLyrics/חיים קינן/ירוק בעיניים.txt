היא נולדה עם ירוק בעיניים         
והעמק הוליך את הקול:                
התינוקת כולה בת שנתיים          
וכבר שרה שירי חַג וְחוֹל.
הנה היא מתרוצצת בַּמֶשֶק                 
נַעֲרָה עם אתגר וּשליחות;
הנה היא מנהלת בחשק
לַהֲקָה עם סגנון ואיכות.
בְּלֵילוֹת בְּהירים,
בַּשָדוֹת, בַּנִירִים
דֵי ברור שאפשר
להבחין שנותר
קול רינה שצוחק שָם וְשָר.     
שיבולים שֶהִבְשִילוּ בעמק
נִישָאוֹת אֶל מֵעֵבֶר לָעִיר,    
בַּפָּנִים הטובות יש כבר קֶמֶט
שהולך וְנֶחְרַט עִם כל שיר.
וּבַסְתָיו, כשהרוח עוברת,
קול אחד נֶאֱלַם לְתָמִיד
וְהוֹתִיר אחריו למזכרת
ניגונים שֶיוּכְלוּ לְהָעִיד...
בלילות בהירים  . . .
