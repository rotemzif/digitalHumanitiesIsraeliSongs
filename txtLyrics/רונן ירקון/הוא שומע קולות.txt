הוא שומע קולות ממקומות רחוקים
האמת לא אחת, היא מרובה בצלילים
הוא זורע תקוות ובוחן מבטים
מצפה לבאות וכותב שירים שיעודדו
הוא שומע קולות מימים אחרים
העתיד הוא עבר של רצונות ישנים
מתעסק בחיפוש של עניין לעיסוק
מתנהג כעיוור למול האור הדלוק
הוא שומע קולות, נוגעים לליבו
הקול הפנימי שלו הוא אני
אותו אכוון אל עצמי
מוחשי ונסתר, לכל אחד מוכר - 
מנסים להשלים
וירבו הימים, מרובי מחשבות
מתלבט אם הצלחת בעצמך להיות
מדבר גם עליי בגוף שני ושלישי
למצוא את עצמי ביניהם זה מאוד אנושי
הוא שומע קולות, נוגעים לליבו
מנסה להשלים, בעיקר עם עצמו
