עיני כל העולם נשואות אליך בתחינה 
ללטף את אבניך בשתיקה 
ללחוש לה' תפילה להוריד דמעה קלה 
ולשוב הביתה עם תקווה גדולה 
לבו של העולם-הכותל 
משקיף על האדם-הכותל 
משאת נפשו של עם 
אבנים עם לב אדם 
אויר כה מבושם יש רק בכותל 
ראית שנים של מלחמות קשות 
אומרים שאבניך לפעמים בוכות 
היונים שבנקיקים השיחים בנידבכים 
נושאים עיניים ומתפללים 
שריד של בית מקדש בעיר כה עתיקה 
דורות של געגועים ואהבה רבה 
ומתוך החשיכה תיבקע אורה גדולה 
ועם גדול יחוש בגאווה 
לבו של העולם... 
לבו של העולם 
יופי וחזון הכותל 
להביע משאלה לתחוב פתקה קטנה 
שורשים כה עמוקים יש רק בכותל
