איתך, זו הזריחה שמעירה את היקום
ובלעדייך, זו השקיעה שאחריה אין מאום
איתך, זה שנינו העולים באש המדורה
ובלעדייך, זה השקט שאחרי הסערה.
איתך ובלעדייך
זה אומר כבר את הכל
איתך ובלעדייך
זה להיות וזה לחדול
איתך ובלעדייך
זה לא כלום וזה הכל
איתך ובלעדייך.
איתך, כל כך קשה בלתי ברור ומסתורי
אך בלעדייך, האמת שזה פשוט לא אפשרי
איתך, זה אור היום זה החיים זאת האלוהות
ובלעדייך, זה לפעמים יותר גרוע מלמות.
