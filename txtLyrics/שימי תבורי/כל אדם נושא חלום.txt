כל אדם נושא חלום
בתקווה שאיזה יום
הוא יתגשם פתאום.
מבקש לו אהבה,
מחפש את התקווה,
זה נותן לו כוח להמשיך.
מתפעל מכוכבים,
מתבונן באוהבים,
זה דוחף אותו כשצריך.
הדברים הכי קטנים
שכמעט אינם נראים
מחזקים את האדם יום-יום.
ובינתיים טוב לו כך,
כי ללכת הוא מוכרח.
הוא יכול עדיין לחלום.
כל אדם...
מבקש להיות גדול,
מצפה לראות הכל,
כמו ציפור - חופשי ומאושר.
מתפלל ומבקש,
מתפשר על מה שיש
וחולם עדיין על מחר.
כל אדם...
