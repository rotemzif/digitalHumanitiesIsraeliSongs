בַּאוֹזוֹן שלי יש חור
הסידן שלי בורח,
אם העור חשוף לאור –
זה הורס את חוש הריח.
שומן מצומח, מחי, או מקרם
לא טוב לערבב עם שומן מדומם.
צרות, צרות,
חיפשתי קידמה בְּנֵרות;
צרות, צרות,
כשחם עכשיו קר לי,
התה שלי מר לי,
אסור לי, מותר לי
צ  ר  ו  ת .
יש לי לחץ דם נמוך
וכולסטרול גבוה, 
הקפה שלי הפוך
הכבד – קצוץ, לא נוח.  
קשה לי ללכת, עם כל הבושה,
עם מים בברך ורגל קרושה.
צ  ר  ו  ת  .  .  .
השומן שלי רווי
בתאית של טעיתי,
הרומן שלי כבוי –
מה קורה לי? מה עשיתי? 
תאין, קפאין – כל משקה שהוא "אִין",
אסור לי לצרוך בלי סבון עם סובין.
צ  ר  ו  ת  .  .  .
