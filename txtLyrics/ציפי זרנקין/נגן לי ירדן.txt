נגן לי, ירדן,
על כינור מי התכלת.
המי נא כינרת
גלייך לי פלא.
ממרום הארבל
לך תפילה נאמרת,
אוסיף, לא אשבע
לי את עין כינרת.
אחזור אסתכל בך
כינרת, כינרת.
כי אלף פנים לך
מבוקר עד ערב.
גלה נא, גולן,
בבואה לי חיוורת,
חשוף ועצוב
במימייך, כינרת,
בחוט הירדן
לגליל את נקשרת
ועל צווארו
לו עדי את, כינרת.
אחזור אסתכל בך...
בלהט השמש
אטבול במימייך.
אנוח, ההלך,
בצלך הרדופייך.
ולאור הלבנה
עת אקשיב לך מוזרת,
אשמע כבחלום
הד רחל המשוררת.
אחזור אסתכל בך...
