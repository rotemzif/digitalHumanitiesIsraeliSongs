בואו ונחגוג את שבוע האחווה
שבוע האחווה
ביני לבין חמי, בינו לבין אימי
ביני לבין עצמי, הו שלח נא את עמי
בין חבל לכביסה
בין גיס לבין גיסה
בין עז לבין כבשה
בין מס להכנסה
בואו ונחגוג...
בין העכבר לחור
חמור נשאר חמור
בין צ'לו לכינור
לבן לבין שחור
בין פיל לבין פילפול
בין שוורץ לאבוטבול
בין חומוס לבין פול
בין החייל לגבול
בואו ונחגוג...
בין קור לבין חמסין
בין רוסיה לבין סין
ואם עוד יש ניסים
בין דן והנוסעים
בין שש לבין שישה
עברית שפה קשה
ופעם בשנה
בין בעל ואישה
בואו ונחגוג...
בין קרן לריבית
בין אידיש לעברית
בין כוס לבין חבית
בין את לבין חנית
בין כל המופרעים
מה טוב ומה נעים
ומה הם החיים
אם לא חיים משוגעים
