מפרש הרמנו ודגל,
העוגן הורם מייד.
לצ'יף שלנו אין רגל
לרב החובל אין יד.
האיש אשר על ההגה
אף הוא נבל לא קטן -
כי אנחנו בכורי שטן!
כי אנחנו בכורי שטן!
שיכר לגמנו ויין
ללא גינונים של כוס,
אחד ירק אל המים
אבל התכוון לבוס.
שני הלך בינתיים
לתפוש את הקפיטן,
כי אנחנו בכורי שטן!
כי אנחנו בכורי שטן!
הצ'יף קיבל בשיניים
ורב החובל באף,
ואז כבלו את השניים
לתורן העץ העב.
ספינה חותרת במים
ודרור לצוות ניתן -
כי אנחנו בכורי שטן!
כי אנחנו בכורי שטן!
כי אנחנו בכורי שטן!
