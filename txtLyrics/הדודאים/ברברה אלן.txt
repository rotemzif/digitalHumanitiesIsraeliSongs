בסקרלט טאון, עירי שלי
היתה עלמה בת חמד
שלב כל גבר רק בה חשק
ושמה הוא ברברה אלן
ביום צלול של חודש מאי
בו ג'ימי גרוב העלם
נוטה למות כי מאוד אהב
אהב את ברברה אלן
את משרתו שלח לעיר
שלח הוא איש אליה
הו, אנא בואי אל ג'ימי גרוב
אם שמך הוא ברברה אלן
לאט לאט לבשה מעיל
לאט קשרה זרדיה
ובבואה אמרה רק זאת:
"הו, ג'ים, אתה גווע"
"לבי נשבר, גופי חולה
ולא אקום מאלה
אם לא תהיי, תהיי שלי
שלי את ברברה אלן"
"לבך נשבר, גופך חולה
ולא תקום מאלה
כי לא תהיה, תהיה שלך
שלך, הו, ברברה אלן
הן עוד תזכור פונדק נידח
ואיך שתית יין
שתית יין עם כל אחת
רק לא עם ברברה אלן"
"כן, עוד אזכור פונדק נידח
ואיך שתיתי יין
אך כל לבי הן היה רק לך
רק לך הוא ברברה אלן"
ובלכתה שמעה את צלילי
פעמוני האבן
שבין ערביים קראו בקול
אבוי לך ברברה אלן
"אמי, אמי, חפרי לי בור
בגיא בקצה היער
הו, ג'ימי גרוב מת מאהבה
אני אמות מצער"
