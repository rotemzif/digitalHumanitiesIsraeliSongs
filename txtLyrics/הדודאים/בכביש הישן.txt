ושוב לבד בכביש נוסע
לאט, לאט, לאט
מבנימינה לזכרון יעקב
ועוד מעט שבת
ברושים עומדים לצד הדרך 
לבד, לבד, לבד
ושתי יונות הומות להן אהבה
על גג אדום אחד 
הלכתי פעם פה ברגל 
עם נעלי ביד 
בשמש אז ירד לנחל 
ובמימיו רקד
ממשיך בכביש הצר למעלה 
משני צידיו סלעים
שיחי קוצים נעים ברוח 
וזה כל כך נעים
השמש בכרמל שוקע
לאט, לאט, לאט
ליד מגדל המים הישן
כוכב קטן ניצת
השיר ההוא ששרנו פעם 
עוד בתוכי עצור
קטפתי רקפות מסלע
כן, ועכשיו אסור
