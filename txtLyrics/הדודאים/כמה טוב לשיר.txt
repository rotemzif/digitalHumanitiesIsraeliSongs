הפרדסים פורחים בפריחה לבנה 
בפריחה לבנה כל כך 
הציפורים שרות בחורשה הקטנה 
בחורשה הקטנה כל כך 
הדודאים פורחים בשדה הירוק 
דודאים בשדה הירוק 
כמה טוב לשיר! 
החיילים יוצאים ופניהם צוננות 
ופניהם צוננות כל כך 
האוהבים שרים בשעות הקטנות 
בשעות הקטנות כל כך 
הדודאים פורחים בשדה הירוק... 
החתולים בוכים בלילות ארוכים 
בלילות ארוכים כל כך 
הנערות יפות בימים החמים 
בימים החמים כל כך 
הדודאים פורחים בשדה הירוק... 
הניצנים נראים, השדות מוריקים 
השדות מוריקים כל כך 
הבחורות יפות והיין הוא טוב 
והיין הוא טוב כל כך 
הימים עוברים והחורף קרוב 
והחורף קרוב כל כך 
כמה טוב לשיר!
