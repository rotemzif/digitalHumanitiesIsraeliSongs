אמר הדייג היורד לים 
אמר הדייג: 
על שלושה דברים העולם קיים 
על שלושה דברים 
על מי הימים, 
על חופי היבשת 
ועל דגי המצולה העולים ברשת 
אמר האיכר המוביל מחרשה 
אמר האיכר: 
עומד העולם על דברים שלושה 
עומד העולם 
על אדמת השדות 
על גשמי שמים 
ועל לחם מוצא בזיעת אפיים 
אמר האמן בביתו הבודד 
אמר האמן: 
על שלושה דברים העולם עומד 
על שלושה דברים 
על ליבו של אדם 
על יפי הטבע 
על ביטוי הדברים בצליל וצבע 
אמר האדם הפוקח עיניו 
אמר האדם: 
עושרו של עולם מה נפלא הוא 
מה רב 
עושרו של עולם 
בוקר בוקר נלכד בלבי כברשת 
העולם ומלואו 
המצולה היבשת ואורות וצללים 
וחגים וחולין 
ומילים וצלילים ושדות שיבולים 
וכל צבעי הקשת
