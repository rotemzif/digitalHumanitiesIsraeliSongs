הו, ראו את המון האדם הבא, פניו אומרות נקם
מכפרים בהר, מרציף נידח, מחוף נהר בים
הם באים, הם באים, אך הכל לשווא, מוכן כבר הגרדום
רודי מקורלי מות יומת על גשר טום היום
לאיטו, לאיטו ברחוב צעד, צעיר גאה, חייכן
ושקט ניגש ושקט עמד עמד מול התליין
בעיניו הכחולות לא היתה דמעה, רק אור חיוך ותום
זהו, רודי מקורלי מות יומת על גשר טום היום
רק אתמול אל הקרב צעד ביום בהיר וחם
אחריו הלכו ונשקם ביד אנשי הגדוד כולם
כך אל אנטרים העיר הוא הוליך אותם בקרב דמים איום
זהו, רודי מקורלי מות יומת על גשר טום היום
לא היה עוד באירלנד אדם אמיץ שכך יקריב חייו
כמו האיש הזה, ההולך שקט לפגוש את אלוהיו
בקומה זקופה ובראש מורם צעד אל הגרדום
זהו, רודי מקורלי מות יומת על גשר טום היום
בקומה זקופה ובראש מורם צעד אל הגרדום
זהו, רודי מקורלי מות יומת על גשר טום היום
