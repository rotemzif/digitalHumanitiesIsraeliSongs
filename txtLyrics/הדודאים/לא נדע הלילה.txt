בחלון ביתי הלילה
אור פנס וערפל
את בתוך ביתי הלילה
ודבר איני שואל
רק לשוט איתך הלילה
בין האור לבין הצל.
לא, לא נדע הלילה
לא מילה לא מבט
לא, לא נדע הלילה
מי אני ומי את.
שערך שחור כלילה
ושפתייך פועמות
על כתפי נחות הלילה
זרועותייך החמות
איך נראה את סוף הלילה
בעיניים עצומות?
לא, לא נדע הלילה...
בחלון ביתי הלילה
טל הבוקר כבר צנח
פרפרים כבדים מלילה
כבר שבים אל המזרח
עד אשר ימות הלילה
את שלי, אני שלך.
לא, לא נדע הלילה...
