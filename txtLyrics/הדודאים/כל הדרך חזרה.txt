באותו מקום, באותה שעה
באותם שדות זוהרים
נעבור בדרך נפלאה
היורדת מן ההרים.
מסביב ילבינו פרחי חצב
עפרונים ישמיעו קולם
כשמקצה עולם נחזור אליו
אל העמק עם האגם
כאשר ממנו נעלה
אל העיר המוארה
שיר ישן אחד יכה בלב
כל הדרך חזרה
החמה תאחוז בראשי דקלים
ותבשיל פירות ארגמן
הנשיקות תפרחנה במשעולים
וכטעם מן טעמן
הן דרכינו כבר בדרכים הרבה
מבארות שתינו לרוב
אך תמיד נשוב לאגם הזה
לברך אותו מקרוב
כאשר ממנו נעלה...
עייפי חמסין באנו לאגם
בן שדות הסתיו הקצורים
אך גמענו שוב מן המים שם
ונשוב משם צעירים
טעם יין חם למים שם
צבע עז לתכלת הזו
ועל כן כל כן מקצווי עולם
לנו הוא קורא לחזור
כאשר ממנו נעלה...
