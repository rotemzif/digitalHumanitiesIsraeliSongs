איך יבשו ענפי הזית
מסביב שמיר ושית,
בשמיים חג לו עיט,
לא, זה לא אותו הבית.
איך אני רוצה הביתה
שערי כבר לא פתוח
בביתי איני בטוח,
אין בו דבש ולא תפוח.
לא מוצא מקום לנוח.
איך אני רוצה הביתה
אל הגפן, אל הזית,
רוצה לחזור אל זה הבית.
לבית בו גדלנו יחד,
בשמחה, בתום, בלי פחד,
תחת צל ענפי המחט.
איך אני רוצה הביתה
אל חלקה קטנה של נחת
אל הארץ המובטחת.
איך פתאום כשלתי ברך
איך ירד עלי הערב,
איך איבדתי הדרך.
ואני רוצה לחזור כבר הביתה
הביתה, הביתה, הביתה.
שתזרח עליו השמש
אל הגפן, אל הזית,
רוצה לחזור אל זה הבית.
אל הבית הפתוח
בו אמצע מקום לנוח,
אל הדבש, אל התפוח,
מהחושך מהרוח.
איך אני רוצה הביתה
מהרוח הקודרת,
מהאש המבערת,
הסופה המתגברת,
לא מרפה ולא עוצרת.
איך אני רוצה הביתה
אל הגפן, אל הזית,
רוצה לחזור אל זה הבית.
לבית בו גדלנו יחד
בשמחה, בחום, בלי פחד,
תחת צל ענפי המחט.
איך אני רוצה הביתה
אל חלקה קטנה של נחת,
אל הארץ המובטחת.
איך אני רוצה לחזור כבר הביתה
הביתה, הביתה, הביתה.
אל הארץ המובטחת
אל חלקה קטנה של נחת.
