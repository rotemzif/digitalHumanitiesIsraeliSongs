איך נהגנו אז בלב צעיר
כוס של בירה להרים
עם ידידי ז'וז'ו וחברי פייר
היינו אז כבני עשרים
ז'וז'ו חשב שהוא וולטיר
ופייר שהוא קזנובה
אני הרגשתי אז חשוב יותר
תמיד הרגשת על הגובה
ובשעת חצות יצאו הבורגנים
מן העירייה הביתה
סובבנו לעברם את הישבנים
ושרנו כך
בורגנים איזה ממזרים
מבטיחים הכל ונותנים קדחת
בורגנים איזה חזירים
כל הבורגנים שווים ל...
איך בלב צעיר שתינו אז
חגגנו יחד שיכורים
עם ידידי ז'וז'ו וחברי פייר
את יום הולדתנו העשרים
ז'וז'ו שכח שהוא וולטיר
ופייר שהוא קזנובה
אני שתיתי אז הרבה יותר
תמיד שתית על הגובה
ובשעת חצות יצאו הבורגנים...
השנים חלפו ושלושתנו
נפגשים בעירייה כעת
הפיננסייר ז'וז'ו פייר האינג'ינר
ואני השופט
ז'וז'ו מרצה שם על וולטיר
ופייר על קזנובה
אני מרגיש עצמי חשוב יותר
תמיד הרגשת על הגובה
ובשעת חצות כשנצא יחדיו
איך הנוער מתנהג
אלינו הם מפנים את הישבנים
ומזמרים
בורגנים איזה ממזרים
מבטיחים הכל ונותנים קדחת
בורגנים איזה חזירים
כל הבורגנים שווים ל... תחת
