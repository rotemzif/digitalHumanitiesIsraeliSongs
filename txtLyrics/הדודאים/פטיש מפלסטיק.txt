מי אמר שיהודים כיצד לשמוח לא יודעים? 
מי הפיץ ת'אגדה שאנו רק לבכות נדע? 
רק מגיע איזה חג שמחים כולנו עד הגג 
כל העם יוצא לכביש לשמוח שוב עם הפטיש 
כל העיר תרקוד יחפה 
את היום הכי יפה 
כך ביום העצמאות ראשים פיצחנו כיעוד 
ומשנכנס אדר עילפנו גברת בכיכר 
סבתא ישישה מאוד נתנו לה על הקודקוד 
היא צנחה למדרכה אך העיקר שיש שמחה 
כל העיר תרקוד יחפה 
את היום הכי יפה 
אולי, אולי מתוך תודה לזכר גדוד העבודה 
המציא פטיש שלא נשכח איך הוא כבישים בחול מתח 
ואולי דגל האיש במגל ובפטיש 
איזה איזה מין מזל שלא המציא לנו מגל 
כל העיר תרקוד יחפה 
את היום הכי יפה 
איפה איפה הוא האיש שהמציא את הפטיש 
מה עשינו לנבזה שהמציא פטנט כזה? 
בוא נתפוס את זה האיש שהמציא את הפטיש 
כי אולי הוא מסתתר וכבר ממציא אסון אחר 
כל העיר תרקוד יחפה 
את היום הכי יפה 
הך פטיש עלה וצנח 
על כל ראש הכה בום-טרח...
