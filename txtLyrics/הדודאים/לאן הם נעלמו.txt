הבשמים שמזמן ליוו את הדרך
מי יאמר לאן הם נעלמו
פרדסים שמזמן בישמו את הערב
נחסמו בעשן ונעקרו 
רק פעם בלילה אל הכיכר
בא עם הרוח בושם מוכר
בא לרגע בא מן הכפר 
נחלים שמזמן זרמו מול הדלת
הם עכשיו ערוצים צרובי חמה 
וגשמים שמזמן ירדו עם התכלת
רוחצים בלי ניחוח אדמה
רק פעם בלילה אל הכפר
בא עם הרוח גשם מוכר
בא רק לרגע בא מן הכפר
הקסמים שמזמן עשה לי הקיץ 
הם עכשיו רחוקים וכואבים
הגפנים שמזמן טיפסו על הבית 
לא נותנות עוד בידי ענבים
רק פעם בלילה אל הכיכר
בא עם הרוח טעם מוכר
בא רק לרגע בא מן הכפר
בא ואני נזכר
