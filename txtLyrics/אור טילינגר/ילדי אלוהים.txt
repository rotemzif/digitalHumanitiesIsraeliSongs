שיר למעלות אשא לאמהות 
בעת שעות שהתפילות נישאות 
לשערי שמיים. 
איש אל איש, אח לאח 
רעים נחבור יחדיו 
האל שומרינו,
האין זו משאלתנו 
לחיות כאן בשלום.
תן לנו הכוח 
לחיות עוד יום בשקט 
תן לנו לשאת תפילות כאש בוערת 
בנים ישובו לגבולם שהעולם כולו ידע 
אוחזים ידינו כאחים, 
אנו כולנו - ילדי אלוהים.
למנצח בנגינות - השומע תפילות 
מגן ומושיע עושה נפלאות 
נדליק את האור לגיבור שיחזור 
מקרב המלחמה לאמא מחכה 
האל שומרינו האין זו תקוותנו 
לתת לילד בשקט לחלום. 
שירו שיר הניפו דגלים 
שאו תפילה כשיר השירים 
אשת חיל מי ימצא 
וגיבור ישוב כחי 
יחד נעמוד כאיש אחד 
לב אל לב 
מול כל העולם.
