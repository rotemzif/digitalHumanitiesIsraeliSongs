את היית הראשונה שאליה הייתי מתקשר 
כשקרה לי משהו מצחיק או עצוב או אחר
את היית הראשונה שאליה הייתי מגיע
 לחבק אותי חזק, לנשק ולהרגיע
את היית הראשונה כשחיפשתי לי תשובות
או כשבאמצע יום פתאום הגיעו חדשות טובות
והמסת אצלי חומות ונתת להתקרב 
 אבל היית הראשונה שגם שברה לי את הלב
שטיילה אצלי בנפש, שניצחה את ההיגיון
 ותהיי הראשונה עד היום האחרון
עד היום האחרון
את היית הראשונה שאליה הייתי רץ
 כשהכפתור של הדמעות אצלי פתאום היה נלחץ
את היית הראשונה שמולה אני בכיתי 
 כששאלתי את עצמי איך זה שאני זכיתי
את היית הראשונה כשחיפשתי לי תשובות
או כשבאמצע יום פתאום הגיעו חדשות טובות
והיית הראשונה להראות לי את הדרך 
להגיד לי מה נכון
להזכיר לי שאני אצלך ראשון
