את השירים הגדולים כתבו 
האנשים הקטנים 
אלה שנגעו ברפש בעוצמה 
נשמו אויר צלול 
לא לפני ששתו את הזוהמה 
את השירים הרכים כתבו 
האנשים הקשים 
אלה ששיוועו לחום ואהבה 
ראו את החושך 
והדליקו נורה 
את השירים של מחר 
כתבתי אתמול 
בשעה שישבתי 
עם עט כמו מכחול 
וידעתי כבר אז את אשר יהיה 
ידעתי כבר אז... 
(שזה לא משנה) 
את האמת מצאתי במשכנם של 
האנשים הבודדים 
אלה שהיו עם עצמם כל כך 
עד שלא שמו לב 
שהכתר על ראשם 
כבר מזמן מונח 
את השירים של מחר כתבתי אתמול 
בשעה שישבתי 
עם עט כמו מכחול 
וידעתי כבר אז את אשר יהיה 
ידעתי כבר אז... שהכל משנה
