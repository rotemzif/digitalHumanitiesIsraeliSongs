כשהקיץ מגיע כולם מתפשטים
רק אני מתעטף בבגדים של הסתיו
כשהחום שוב מגיע כולם נחשפים
רק אני מתכסה בעולם שנחרב
חשוף ופגיע עומד מול הרוח
היא לא מלטפת היא לא מרגיעה
בי רק מנסרת איזו רוח שיכחה
וחם לי בלב, חם לי בלב
כשהשיר שוב מגיע לכולם צליל אחר
רק אני מתעטף באקורד כמו מינור
כשהבוקר יגיע יתפוס אותי ער 
רוצה כמו תמיד לאכול את הכל 
חשוף ופגיע עומד מול הרוח
היא לא מלטפת היא לא מרגיעה
בתוכי מנסרת שוב רוח שיכחה
וחם לי בלב, חם לי בלב
רוחות של שרב, ימים של עוד קרב
חפתים ומילים מתכסים בבגדים
תגידו האם יש אנשים בלי פחדים
וחם לי בלב, חם לי בלב
