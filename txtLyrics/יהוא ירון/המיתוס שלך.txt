הלילה חלמתי עליך
הזמנת אותי לשתות
והרי אי אפשר לעמוד בקצב שלך
ישבנו בבית גדול וריק
רק אופני-כושר
מתמודדים מול חלון ענקי
וכל הזמרות העגמומיות שלך ברקע
ומעל הכל
שיחה שניהלנו
כשהכלב שלך מת
אף פעם לא דיברתי אתך ככה
תמיד דיברתי עם המיתוס שלך
ובכית באמת
והרגשתי שלא בכית רק עליו
כאילו אימצת כלב
שתוכל לבכות כשימות
על כל מה שאימצת כדי לאבד
הלילה חלמתי עליך
נמאס לך בית, רצית שנצא
הלכנו לעשות קעקוע
אמצע הלילה אבל בחלומות
דיזנגוף הומה ושוקק
המקעקע אומר
שאצלך זה קל
יש לך אלף קעקועים מתחת לעור
צריך רק ללחוץ במקום הנכון
ולהעתיק
אמרת לו ללחוץ במקום הנכון ולהגיד
מה מצויר לך בלב
והכל בגלל שיחה שניהלנו
כשהכלב שלך מת
אף פעם לא דיברתי אתך ככה
תמיד דיברתי עם המיתוס שלך
ובכית באמת והרגשתי שלא בכית רק עליו
כאילו אימצת כלב שתוכל לבכות כשימות
על כל מה שאימצת כדי לאבד
(אני מדמיין אותך לפעמים
מדלג בעליצות מדחי אל דחי
נופל בצורה כל כך מעוררת קנאה
מכוון ופוגע בכל המטרות האבודות
זה כל כך עצוב
וזה כל כך יפה
וזה לא אמיתי
