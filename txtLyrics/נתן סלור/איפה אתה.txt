אני מביט בך ואתה משפיל מבט
כאילו שגם זה עניין של מי נגד מי
כאילו שאתה מנהיג של איזו כת
עם מטרה אחת
ובמקרה שלך -
אני
ויש לך תכונה פתאום להיעלם
אתה בעצמך תכונה - ובאופי שלי
אני נותן סיכוי, אולי עוד נתקדם
אבל איפה אתה כשצריך אותך 
איפה אתה?
מאז ומעולם
רק בא ונעלם
בפגישה ראשונה
בראיון קבלה
איפה אתה כשצריך אותך
איפה אתה?
אני לוקח זמן, נותן עוד הזדמנות
אפילו שמספיק ודי, סיבכת אותי
חייכת במבוכה, אצלך זאת אמנות
לקום ולעזוב - ומה איכפת לך אני?
משאיר אותי מוקף ברחמים וסלחנות
כשהיינו מול מראה, עוד היית לצידי
אני עוד מחכה, ואין כבר סבלנות
איפה אתה כשצריך אותך
איפה אתה?
היו לי שאיפות - הספיקה נשיפה
ועפת למקום אחר 
היית חופשי
השקפת מרחוק, זה עניין של השקפה
איפה אתה כשצריך אותך
ביטחון עצמי?
