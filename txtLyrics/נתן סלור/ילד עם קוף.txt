כלכלת העולם בעירום משתזפת
מרוב עניים לא רואים את החוף
בברזיליה זרימת שוק ההון מטפטפת
בסאו פאולו מופיע ילד עם קוף
ברחוב, באמצע הרחוב
ילד עם קוף
כלכלת העולם מחזיקה במשקפת
שמחת עניים משתמשת בתוף
בניו דלהי חולקים השרים בתוספת
בסרי לנקה מופיע ילד עם קוף 
על החוף ממש על החוף
ילד עם קוף
ילד עם קוף ותיבת נגינה
בקרוב בכל עיר ורחוב ושכונה
בכמה תקנה מנגינה ישנה מילד עם קוף?
כלכלת העולם בפרווה מתקררת
מרוב עניים הכדור מתקרר
במוסקבה תקרת המסים מתקלפת
בקמצ'טקה הטיח כמו שלג נושר
ובדרום מזרח אסיה תופר ילד עבד
בגדי כדורגל לילד אחר
ובפער אפשר להחזיק מאהבת
לתמוך בה פיננסית כמה שיותר
ולבלוע אותה ולתפוס במתניה
לנשוך צוארה ירכיה לטרוף
ואותה להמיר כמו שער מטבע
כמו איש עסקים, כמו ילד, כמו קוף
בלי לחשוב, ממש בלי לחשוב, כמו ילד עם קוף
כלכלת העולם בעולם מטיילת 
ובני עניים מכינים לה אגרוף
בירושלים חצי ממשלה מתבטלת
בירוחם מופיע ילד עם קוף
ברחוב, באמצע הרחוב, ילד עם קוף
ילד עם קוף ותיבת נגינה
המבט, המבט הוא מכת מדינה
בכל מדינה ורחוב ושכונה
בקרוב, ילד עם קוף.
