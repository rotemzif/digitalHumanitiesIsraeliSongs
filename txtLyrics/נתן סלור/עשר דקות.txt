עוד עשר דקות
רק עשר דקות
מתמוסס לי עוד יום לים 
בלי שום זיכרון, זיכרון להשאיר 
ובלי שום משמעות לעולם. 
מסביב הם עוברים, מדברים, משקרים, 
עוטפים בצלופן כתום את כל הדברים, 
ארוזים ברצינות, לוחצים כפתורים, 
מנגנים חצאי שירים מתקליטים שבורים. 
בשעות הספורות שנותרו עד הלילה, 
אלחש את כל הדברים האסורים שלא אומרים. 
בשעות הספורות שנותרו עד הלילה, 
אשרטט לי מפות לעולמות אחרים. 
עוד עשר דקות 
רק עשר דקות 
מתמוסס לי עוד יום קטן 
יום קטן וחולף בפרבר מנוכר 
לא מקושר לשום סוג של מחר. 
מסביב כבר שותקים כי נמאס לדבר 
לפעמים גם תקליט שבור יכול להישבר 
את השקר הזה שאני תמיד אומר 
לא אוכל להמשיך לומר יותר. 
כי מזמן לא ראיתי סרט שמשנה את החיים 
מזמן לא שמעתי תקליטים חדשים שנוגעים 
ואם כן, זה לא מרגש אותי כמו פעם.
