ולכל מקום שאני אלך
מישהו הלך לפני
אנשים שזרים לי באים ממולי
וכולם מכירים את פני
מישהו בא ולבש את דמותי
מישהו חי בעמקי נשמתי
והולך איתי
מה יקרה לי, כבר ברור אתמול
מה יקרה לי, בשעון החול
הימים מוכרים
ובכל מקום שאני אדרוך
מישהו דרך לפני
עקבות בחול נמשכות ממולי
וכולן תואמות את טביעות נעלי
כי מישהו בא ורכש את פני
מישהו חי במקומי את חיי
וצוחק עלי
ולכל מקום שאני אלך
מישהו הלך לפני
אנשים שזרים לי באים ממולי
וכולם מכירים את פני
כי מישהו בא לבקר בשנתי
מישהו חי בלי רשות בביתי
ודורש אותי
