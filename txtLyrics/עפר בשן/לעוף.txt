כוס של זכוכית
מן הסוג הנוצץ השביר במיוחד
מכילה לעיתים סוג יינות משובח
מן כזה שחושקים לרכוש
ובחוץ יום יפה
אדמה חקלאית חורשת מכונות
מעובדת וגם פראית
חקלאים מזיעים לי בתוך החולצה השקופה
ויש לי בבטן חיות מוזרות
הן מאוד רעבות אבל הן לא אוכלות
כי קלוריות הופכות חיות מוזרות
להיות מפלצות
ואת יפה, כל כך יפה
לכן ידי כל כך סגורה
אכנס בדלת האחורית לבניין שבניתי
אעלה אל הקומה העשירית, אכנס לחדר המוזנח
אדרוך רגלי על אדן החלון הדי פתוח
אולי אפול ואולי גם לא
ואולי, אולי פשוט אני אוכל לעוף
ואני מתפשט לגדרות של קוצים, אנשים נדקרים
ואז מלבישים את אותי בהמון המון תחרה
בלי חורים לראות
ויש לי ידיים כל כך רגישות
עם מעט ציפורניים והמון אצבעות
מנסה להחזיק ת'השתקפות של עצמי
והיא תיפול כל כך לאט
יראו אותה הרבה, יבינו רק מעט
נחייך חיוך גדול
ו"פלאש", שוב צילמו לי ת'שיניים
אל תרביצו לי, אל תרביצו לי
ילדים עם מקלות ואבנים
רודפים לי את השמש
מכניסים לי יד בתחתונים וצוחקים
יש להם הומור בריא כי אני הלעג החולה
אז אעלה אל הקומה העשירית
בבית שבניתי לי
