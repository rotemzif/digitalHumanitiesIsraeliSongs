והכל עייף וקשה ללכת
גם האהבה כמו שקים של חול
שם להתבצר, שיירה חולפת
כשלא רואים דבר אז אפשר לתת הכל
כבר הלכנו מספיק עכשיו לראות
כבר נלחמנו מספיק עכשיו לחיות
כבר כבשנו מספיק עכשיו לבנות
כבר קידשנו מספיק עכשיו לקוות ...
רכבות טסות ומתי יגיעו
נופים של זכרונות ממה שלא היה
ומחר השכם פעימות יפתיעו
והנה שוב לאט הלב שלי נברא
כבר הלכנו מספיק....
שוב לתת יד לאחד הוא עוד מבקש
קול שקצת רעד עדיין כאן מתרגש
אנשים לובשים מבט והוא לא שלהם
אחרי גוף שנשמט יש  שם שנושם
... עכשיו לראות ! ...עכשיו לבנות ! ... עכשיו לחיות !!!
