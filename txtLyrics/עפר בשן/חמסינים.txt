חמסינים על ראשי באים
יונים נופלות בצד דרכים
ואור גדול לבן מכה עלי
קרסתי ואני עוד חי
נפרדנו כבר לפני שנה
ועוד זוכר אותה תמונה
עומדים רק שנינו על סופו של הר
לא שואלים מה יהיה מחר
ואלוהים הרם הטוב
אם אהבה אז למה סוף
אם ללא תנאי אז עד מתי
הדלת תיסגר עלי
הדלקנו אש של הבטחות
מי יכבה את השריפות
מהמילים הנצחיות נותרה
רק המילה שלא קוימה
ואיך יוצאים מזה עכשיו
למי אשיר את מי אוהב
פוחד ממה שעוד ודאי יכאב
בינתיים אל השקט שב...
ואלוהים הרם הטוב...
