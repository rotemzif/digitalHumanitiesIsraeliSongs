היא תצוד את הכל
גם את עצמה היא תצוד
היא תברא עוד שממה מהחול
ושם היא תלך לאיבוד
היא תשמור את הטוב
בתוך ארגזים ישנים
היא תדע לעקוב
איפה שאין צעדים
וכשתיגע תיגע 
אז תדע תדע
שעכשיו היא למדה 
איך להישבר
היא תרצה ת'עולם
אבל גם פינה להיות
היא תצבע את הים
כחול מצולות
האמת שתפרוש רק את כנפי הדמיון
היא תהיה המעט
ואיך זה בעצם המון
וכשתיגע תיגע 
אז תדע תדע
שעכשיו היא למדה 
איך להישבר
מי שיפגע יפגע
מי שאיתה-תודה
ומכל השברים
עכשיו היא בעצם יותר
