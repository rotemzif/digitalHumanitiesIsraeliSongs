לי סיפרת סיפורים
בן יקר של עשירים
וגלגלת שקרים בלשון.
רשת של אופנה בחו"ל
עסקים באיסטנבול
ואלפי מניות בחשבון.
אבל אתה נחש ארסי
כבר מזמן שברת שיא
כמו כל גבר טיפוסי
את חיי אתה מקצר
נגמרה הפרשה
לך תמצא לך אשה
מאוהבת חדשה
ותמשיך אותה לסנוור.
סגן אלוף בחיל שריון
גם מרצה בטכניון
פילוסוף שיודע הכל
גבר של הרבה נשים
ורומנים מרגשים
דון ג'ואן שהולך על גדול.
אני בסך הכל רציתי את לבך
רוחות של אהבה בלב הרגשתי
נאמנה הייתי רק למענך
לחיות את החיים איתך ביקשתי.
