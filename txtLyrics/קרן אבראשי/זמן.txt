קח לך זמן,
צא לטיול בעיר,
קח כובע או אולי מטריה,
הכל תלוי במצב האוויר
האישה היא אוהבת אותך ,
היא תהיה שם גם כשתחזור.
תחמם לך את הידיים
ותשקיט את הרוחות.
קח לך רגע ,
צא לטיול בדמיון.
הצבעים נרגעים רק לרגע,
אפשר ללכת לישון.
הבדידות לפעמים היא בין שניים,
מבקרת אתכם בלילות.
החיים הם רכיבה בלי ידיים,
מותר לפעמים גם ליפול.
אתה מוריד את הראש,
אתה לא רואה כלום.
אתה מרים את הראש
וכבר אין שם כלום.
שכחת שהזמן שלנו כאן הוא קצר
אז תרים את הראש ותהייה מאושר.
תבחר לך צבע,
תוריד את הבגדים,
תרים את הרגליים ותתחיל לספור כבשים.
האישה היא אוהבת עדיין,
היא תהייה שם גם כשתחזור.
השעון מתקתק רק בינתיים,
אסור ללכת לישון.
