הנה אתה- מציץ בחלון, 
בודק אם שקט מסביב,
בחוץ אין שוב איש- רק אתה שמרגיש, 
יש רעש בתוך זיכרון.
חושבת עליך, מביטה בתקרה, רצות לי בפנים מחשבות,
בחדר חשוך שומעת צלילים אחרים, שנותנים לי סיבה לחכות.
הנה אתה- חיכיתי לך, 
נכנסת לראש מסתובב...
פתאום זה יצא, אהבה ישנה
 שיושבת עדיין בלב.
הסתכלתי עליך, התקרבת אלי- היית שלי לדקה,
בין אושר קטן למשחק מסוכן, נשארנו אני ואתה,
הנה אני- מוכנה לתת לך פרח
לתת גם אמון
כל מה שאני רוצה לעצמי-
להיות איתך קצת אחרת
הנה אתה- ראיתי אותך
כמו ילד חומק ובורח.
שוב אותו סיפור- שהסוף בו ברור,
מרגישה בתוכי זה צורח.
שוב חושבת עליך, שוב בונה לעצמי מנגינה אחת לפחות..
אז הנה אני, אולי תהיה רציני- רק מילה ותוכל לגלות.
הנה אתה, הנה אני- עומדים במרחק בטוח.
