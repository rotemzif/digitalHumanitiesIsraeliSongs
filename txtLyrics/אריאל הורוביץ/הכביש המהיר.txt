בוקר אחד לפני כמה שנים
כאילו לבד - מחליטה המכונית
שאנחנו עוזבים את העיר
עולים על הכביש המהיר
את התנועה כיוונו פרפרים
עם כל הצבעים שרואים שיכורים
באביב המשוגע שפרח קיר לקיר
לצד הכביש המהיר
על הכביש המהיר הסתכלנו בראי
ילדים נרדמו במושב האחורי
בוקר אחד השיחה נפסקה
חשבנו זה בטח עובר בדקה
אבל המבט הלך ונדד
אל החלון בצד
הרדיו ניגן את הפזמון החוזר
"האהבה מתה" - או משהו כזה
אחר כך אמרו מי כתב ומי שר
וזה נשמע מוכר
על הכביש המהיר...
בוקר אחד האור נעלם
חשבנו זה ככה אצל כולם
קור כלבים - חושך מצריים
ככה נסענו שנתיים
לא יודע מה קרה בחושך
לא רוצה את כל הפרטים
עכשיו כשזה כבר מאחורינו
אל תשאלי גם אותי
על הכביש המהיר...
