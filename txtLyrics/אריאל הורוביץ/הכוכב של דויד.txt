אם בכלל יש למעלה אלוהים כנראה שהוא לרגע קט מצמץ
כך קרה שהיפה שבאיים ביום בהיר אחד לפתע התפוצץ
אנשים שיצאו משם חיים יצאו שבורים בנפש ובגוף
והאיטי היפה שבאיים הפך לגהינום אפל אחוז טירוף
תוך כמה ימים שוקע האבק ודמויות יוצאות מבין ההריסות
כל נפש לעצמה עכשיו במאבק מעט ידיים והרבה מה לעשות
כל הכוכבים הכזיבו אבל השמועה אומרת שבכל זאת יש כוכב
שעוד ממשיך לזרוח וכדאי לך בכוח להגיע עד אליו
חפש את הכוכב של דויד שני משולשים כחולים
מתחת לכוכב של דויד מלאכים יתנו לך חיים
חיילת מפיקוד העורף מסתובבת היא בת תשע עשרה היא בעצמה ילדה
איך במראות האלה היא עומדת ואיך היא ממשיכה בעבודה
היא מחלקת לחם ושתייה לתור ארוך ואינסופי של אומללים
והיא יודעת שכבר אין מיטה פנויה בפנים במתחם בית החולים
חפש את הכוכב של דויד שני משולשים כחולים
מתחת לכוכב של דויד מלאכים יתנו לך חיים
הכוכב של דויד גם הוא עבר הרבה ימים קשים
הוא שכח שהוא כוכב חשב שהוא רק שני משולשים
ואני מקווה שיום אחד גם בבית הוא יזרח כמו שראיתי
באור המיוחד שהיה לו בהאיטי...
