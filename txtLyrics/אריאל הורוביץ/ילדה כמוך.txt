סוף היום מגיע ואני קצת נח
בפינת הבית במיטה שלך
כשאת נכנסת את לא שמה לב
שאני בשקט מביט בך וחושב
את מתכוננת למסיבת כיתה.
מול הראי כמו אישה קטנה
אסוף פזור אולי צמות
זה לא חשוב עם ילדה כמוך
זה הזמן ללכת את כבר מוכנה
ואנחנו יחד חוצים את השכונה
את מספרת בקול פעמונים
איך את לא סובלת את כל הבנים
בין הבית והעבודה 
אני אסיר אבל אסיר תודה
על האדמה לדרוך
יד ביד עם ילדה כמוך
הנה את נכנסת אל המסיבה
את קצת מתביישת את לא המלכה
את עדינה מדיי בשביל למלוך
רק תדעי שאין שם עוד ילדה כמוך
החלומות שלנו מתרחקים
והלבבות שלנו נסדקים
אבל תמיד אפשר למשוך
זה לא קשה עם ילדה כמוך
עולם קשוח מחכה לך שם
אבל בכל זאת יש גם לעולם
מין צורך להשתחוות
לפעמים מול ילדה כמוך
