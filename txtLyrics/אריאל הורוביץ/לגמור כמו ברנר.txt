אם הייתי חי בדיקטטורה אפלה
האם היה לי אומץ לעמוד מולה
לרוץ אל השוטרים - לזרוק להם קללות
כשהם על הסוסים ויש להם אלות
יכול להיות שכן - קרוב לוודאי שלא
אין טעם לכאלה שאלות
אם הייתי בן למשפחה מוכת רעב
אי שם בהודו או בחוף השנהב
האם על חיי הייתי אז נלחם
עוזב את בית הוריי - יוצא אל העולם
יכול להיות שכן - קרוב לוודאי שלא
אין טעם לכאלה שאלות
עמוד בתל אביב באמצע הרחוב
הבט סביב - פה טוב
אם היו עדיין נלחמים בחרבות
על לב אישה או סתם על כבוד
האם אני הייתי על יריבי גובר
ולא נופל בשלג ומת כמו משורר
יכול להיות שכן - קרוב לוודאי שלא
אין טעם לכאלה שאלות
עמוד בתל אביב באמצע הרחוב
הבט סביב - פה טוב
מה בא לך שנעשה עכשיו - 
לא חייבים תכנית
אפשר לקנות שתייה בפיצוצייה
ולתת לרגליים להחליט
עמוד בתל אביב באמצע הרחוב
הבט סביב - פה טוב
אם הייתי חי כאן לפני מאה שנה
האם הייתי בין מקימי השכונה
באמצע שום מקום - ישן באיזה חדר
תנים מייללים - אתה פוחד לגמור כמו ברנר
יכול להיות שכן - קרוב לוודאי שלא
אין טעם לכאלה שאלות
עמוד בתל אביב באמצע הרחוב הבט סביב 
כמו שלט ענקי היא מהבהבת על החוף למרחקים - 
פה טוב
