מגיע לך שיר לא מסובך
שהוא שלך ורק שלך - יקירתי
שמספר רק בשבחך
כי חיוכך וגם בכיך - אמיתיים
במקום זה בין בתי העיר
הולך ומסתבך השיר בחדרים זרים
ועוד קולות שרים
את שיר הלילה האפל שבתוכו טמן האל
כצוף בתוך פרחים
את טעם החיים
מגיע לי שתגלי
איך התמרד השיר שלך וברח
שחרב תתהפך עלי
וגן העדן ינעל מאחורי
כי בין בתי העיר
הלך והסתבך השיר בחדרים זרים
ועוד קולות שרים
את שיר הלילה האפל שבתוכו טמן האל
כצוף בתוך פרחים
את טעם החיים
בסוף תרצה המנגינה
לחזור ולהיות כנה - כמו תפילה
אבל את רחוקה כל כך
ושיר אחר הוא כבר שלך
ורק שלך
ובין בתי העיר
ילך ויסתבך השיר בחדרים זרים
ועוד קולות שרים
את שיר הלילה האפל שבתוכו טמן האל
כצוף בתוך פרחים
את טעם החיים
