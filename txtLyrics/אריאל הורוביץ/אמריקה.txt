הו ילד של אמא אולי הגיע הזמן
לנתק את החבל לנשום לבד חמצן?
היא את המוח שוטפת - את הכיס ממלאת
את ידך מכופפת - איך תוכל להימלט?
היא אם ריקה - אמריקה 
היא ייצרה את הנעל שאתה בה הולך
ואתה לא יודע שכל הזמן אתה דורך
על אלפי ילדים שבעולם השלישי
במפעליה עובדים בלי יום אחד חופשי
היא אם ריקה - אמריקה 
היא אותך מחנכת היא מצפון העולם
היא תמיד מחייכת והנימוס שלה מושלם
את האדום היא השמידה - את השחור שיעבדה
על הצהוב היא הורידה את הפצצה המחרידה
היא אם ריקה - אמריקה 
הו ילד של אמא - חשבת מה יקרה
כשפתאום ייגמר לה מהסידור הזה?
איך תחייה את חייך ותצא אל הקור
כשאתה כל ימיך מתחת לסינור?
היא אם ריקה - אמריקה
