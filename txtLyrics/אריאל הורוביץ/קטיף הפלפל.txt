אני עוזר למנהל בקטיף הפלפל
שלושה שבועות יהיה לי כאן חדר
לפעמים לא נעים לבד עם הפועלים
אבל רובם נראים בסדר
בערב עם ספר על דרום מזרח אסיה
אני מתכנן את הטיול המושלם
שם איוורור על שלוש קורא עמוד ונופל לי הראש
ואני מתעורר באמצע הלילה
אמרתם לרוץ לרוץ
אמרתם חשוב לזרוע בדמעה
בלי להיות טרף, בלי להיות צייד
אני עם העולם אחד
אני עם העולם אחד
צליל רחוק של גיטרה ומישהי שרה
צללית בתנועה מול חלון מואר
שלא כדרכי הצגתי את עצמי
התיישבתי ועכשיו אני שר
הנה עותק של ירח מתארח
במי בריכת הדגים מולנו
משנה צורה כל פעם שרוח קרה
עוברת על פני המים ועל פנינו
אמרתם לרוץ לרוץ...
בעזרת האל כשיגמר הפלפל
כבר כל הנסיעה תהיה מסודרת
לרוץ בלי חלום זה לדרוך במקום
עד שהנשימה נגמרת
אמרתם לרוץ לרוץ
אמרתם חשוב לזרוע בדמעה
בצל הצמרת בלי שום ציפור ביד
אני עם העולם אחד
אני עם העולם אחד
