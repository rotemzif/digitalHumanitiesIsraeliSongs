מוכן לפעולה סוס צעצוע עומד
ילדה קטנה בחריץ הצוואר שמה שקל אחד וזה עובד
בשתי עיניו מבט נועז נורות חשמל מהבהבות
והוא דוהר מהמרכז המסחרי אל ערבות
והילדה שנבהלה רוצה לרדת עכשיו
אבל אבא שלה מחזיר אותה לאוכף
וזה העיר אותי פתאום לשמוע אותו אומר:
"כדאי לך להמשיך לדהור לפני שהשקל ייגמר"
קורה מה שצריך לקרות
אין זמן להצטער
רק לדהור ולדהור
לפני שהשקל יגמר
עכשיו הסוס דוהר רחוק בדמיונה הילדותי
וכשעיני נעצמות הסוס לוקח גם אותי
שדות פרוסים ירוק וחום ובמרחק יש איזה כפר
וכל מה שהלך עקום ילך עכשיו ישר
מתוך הכפר עולה אישה לבושה לבן
ואני לא מכיר אותה והיא מכירה אותי מזמן
אני אפילו לא שואל והיא עונה ‚עוד לא מאוחר'
ואז אני לא יודע איך - היא שמה לי שקל בצוואר
קורה מה שצריך לקרות...
