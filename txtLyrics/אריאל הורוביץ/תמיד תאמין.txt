הקול שאומר לאלפי חסידות
הגיע הזמן לצאת ולנדוד
לעבר גן עדן חם וירוק
למרות שקשה ‟ למרות שרחוק
זה אותו הקול שבלב אנשים
פועם לבד בחושך ברגעים הכי קשים
הוא מגיע אליך כמו הד מרחוק
ולוחש לך באוזן עד שבא לך לצעוק
תמיד תאמין בימים שיבואו
הסתיו שמרגיע אדמה סדוקה
שכל הקיץ חיכתה בשתיקה
מתחיל בטפטוף בציוץ ציפור
עד שקשת בוקעת מענן אפור
ואותו הגלגל של חילוף העונות
דוחף גם את חיינו כל הזמן להשתנות
כשבמקום אהבה הוא מביא לי כאב
אני שר וזה עוזר לו להמשיך להסתובב
תמיד תאמין בימים שיבואו
אדם לא יכול להביא את הסתיו
או לומר לאלף חסידות - "עכשיו!"
הוא רק יכול כשליבו עליו מר
לשיר בחושך - לפרוט על מיתר
והשיר של הלב יכול להמריא
לעוף מעל העיר כמו אלף ציפורים
ולרדת למטה כמו גשם ברכה
ופתאום אתה שומע ששרים יחד אתך
תמיד תאמין בימים שיבואו
