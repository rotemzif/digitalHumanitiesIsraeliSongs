מקדשים, תמיד בנויים באופן מרשים באופן מרשים,
מתוך מחשבה שאלוהים מביט מלמעלה,
וטובים בעיניו,
יומרת האדריכל, וחריצות פועליו
במסגדים באיסטנבול, צריחים קורעים את השחקים,
והמואזין מביא, את שבח הנביא,
על כנף קולו למרחקים,
בארנה באיטליה, שם ישו מתהדר
ממשיחות המכחול של צ'וטו הגדול,
שאת סיפור חייו צייר,
מקדשים...
יותר ממאה מדרגות, ברגליים רועדות,
מטפסים הקורבנות, של אל השמש
מול נוף המפרץ במקסיקו,
ועל הגג עומד כהן, מכה אחת עם הגרזן,
הנה עוד ראש נופל, מחבט ומתגלגל,
אל ההמון המתקהל
מקדשים...
והאל בציון, שיחפש מבנה בולט,
יימצא וודאי את הקניון,
במלחה או באיילון,
היכל גבוה ושולט,
ירד האל אל המשכן,
יראה את אופי הפולחן,
ובחרון אפו יגיד למשיח בן דוד,
נעשה עוד סיבוב, ונחזור לכאן
איך בבוקר יום שישי,
עזבת אותי לנפשי,
על הספסל מול החנות,
בה את קונה בהזדמנות,
משהו שלא תלבשי,
הכי מתאים לך עירום,
ולי לחלום וחלום,
והמזל שלי הוא ש...
את מובילה יפה במבוכי היום יום
מקדשים...
