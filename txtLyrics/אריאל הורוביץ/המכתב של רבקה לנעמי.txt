יום העבודה נגמר וירדתי לכנרת
לענות על מכתבך ילדתי הקטנה 
קשה לך שם עכשיו בעיר בה את לומדת 
קשה כמו שקשה תמיד בכל התחלה 
רוח מתחילה לעלות וכבר סוער הים 
כמו שסוערת נפשך שהיא נפש אמן 
ובלב הים פתאום אני רואה סירה 
ועליה דייג אחד שנלחם בסערה 
מה יעשה הדייג - מה הוא יכול לעשות 
כדי שהסירה תגיע אל החוף 
יש רק דבר אחד שיעמוד בסערה 
אם הוא יוסיף מטען לבטן הסירה 
זו ילדתי התשובה גם לסערת נפשך 
הלימודים שלך הם המטען על סיפונך 
כאן פועלים עייפים כבר צמאים לשיר שלך 
אבל את עוד צריכה לחתור 
דרך כל הפוגות של באך
