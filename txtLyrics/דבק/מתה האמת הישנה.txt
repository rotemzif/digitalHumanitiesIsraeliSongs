האנשים אז שוטטו עם העיניים בכיסים 
ופישפשו ופישפשו היטב לבדוק במעשים 
שלא היו עוד מובנים מאליהם כמו שהיו 
דבר מה כאן השתנה 
מתה האמת הישנה, מתה האמת הישנה 
לתכשירים המסירים את הכתמים מן התדמית 
מתוך ביקוש בלתי רגיל נולדו גם מעשי תרמית 
מיני גוזלים מזוייפים אשר הרמאים היו מוכרים 
בכל פינה 
מתה האמת הישנה מתה האמת הישנה 
היתה דרישה לעדשה לנקודת מבט אשר 
את החיים למסלולם להחזיר שוב תאפשר 
היו בלבול ומבוכה של אנשים שהתעקשו 
לא לקלוט את התמונה 
מתה האמת הישנה, מתה האמת הישנה 
הגיבורים החדשים מילאו מהר את השורות 
והמילון שהתעדכן במושגים והגדרות 
נלמד היטב ובקרוב מאוד 
כולם ידעו לשיר לפי המנגינה 
מתה האמת הישנה מתה האמת הישנה 
פח האשפה של ההסטוריה אם תלמד בו לחטט 
מלא ברגעים גדולים שלא זוכרים אותם כעת 
וגיבורים ללא תחליף שלא ידעו לקרוא בקיר 
עד תבוסתם האחרונה 
מתה האמת הישנה, מתה האמת הישנה
