זה מזכיר לי חורף
את יודעת כמה אני רוצה לצחוק איתך
סופה גדולה נושמת
וגשם שמפרה עכשיו את פני האדמה
זה מעיר בי צורך לצעוק אלייך
לא יודע מה
לחמוק אלייך
אך סופה ואופק אליי חודרים
חושי כולם ערים אלייך
ריח אדמה
אני רואה – את מבינה
עיתוי כזה ואהבה ואת לא באה
בואי ונהיה חיוביים
אני שומע את החיים
עולים מתוכך ואת יודעת
את יודעת
את אומרת נצח
אני אומר לך: לא צריך לבחור
בין אהבה ובין שנאה יש חושך
אנחנו רק צריכים עכשיו ללכת אל האור
מתגבר בי שקט
דבר לא מוחשי זורם לאט
אני קורא מתוך החושך:
עד מתי אמשיך את נדודיי
ריח אדמה...
אני משאיר לך פתק
סיום פשוט מונח על המיטה
מילים שלא אומרות דבר כאילו
מה שהיה נגמר כלא היה.
