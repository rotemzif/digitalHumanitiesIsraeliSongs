נסיך קטן ברוח
כמו עלה נידף
כבשה בלי עדר
ציפור ללא כנף
אש אל החמצן
סוס במרחבים
שפתיים לעטין
קריאות של אוהבים
מנדנדת ברגליים כאילו מרוצה
והלב שמלמל אני רוצה אני רוצה
הנסיך גדל בנתיים לסיפור אחר
היונה חזרה בלי בית
הסנה כבר לא בוער
הסוס רחוק באופק
האש כבר נחנקה
את הכמיהה של השפתיים
החליפה מועקה
מנדנדת ברגליים כאילו מרוצה
והלב שממלמל אני רוצה אני רוצה
אתון שמחפשת מועמד לכס מלכות
לוליין עם חבל על כנפי האלוהות
משהו צועק כמו גחל לוחש
אני רוצה רוצה רוצה
את מה שיש
