לאן נושבת נושבת הרוח
הרוח לאן היא נושבת
אם תשאל לה מעל
חלונך הפתוח
אנה נושבת הרוח
אל עבר האורות
רחש השורות
שבסך עוברות כאן
ובקול שרות כאן
ויוצאות שוב לדרכן
לו אפשר היה לומר עוד
לו רק אפשר לומר שלום
רק עקבות בחול נישאו ברוח
שנשבה הלום 
לאן נושבת, נושבת הרוח...
אל עבר הגלים
אלף המלים
אור הפנסים כאן
רוח מפרשים כאן
של ספינה בלב הים
מול הרשת הנפרשת
שם דייגים נושאים שלום
וגלים בים נישאו ברוח
שנשבה הלום
לאן נושבת נושבת הרוח...
אל עבר התקוות
ים האהבות
ריח הפרחים כאן
צחוק הפרחחים כאן
שנשאו סביב קולם
היא הלכה מבלי הביט בו
לוּ רק אמרה אמרה שלום
ודמעה קטנה נישאה ברוח
שנשבה הלום
לאן נושבת, נושבת הרוח...
