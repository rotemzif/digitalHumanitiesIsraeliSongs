מעיל אחד בגשם, לילה של אפריל
נפתח כמו ענן, ורעם אז מאיר
מעיל אחד בגשם, לילה חם וקר
נפרס כמו חופה, ומתחת אני שר
מעיל אחד בגשם, רטוב, למי אכפת
אני לא על הארץ, איתך למעלה שט
רוח בפנים, טיפות הגשם האחרונות
נוגעות בלחיים, בפנייך משחקות
אמצע הרחוב, כולם כבר ישנים
הייתה עדה הרוח ועוד שני כוכבים
אמצע הרחוב, כולם כבר ישנים, 
הייתה עדה הרוח ועוד שני כוכבים
ראיתי זוג עיניים, מסרבות להיפתח 
צוללת אל עצמך עמוק בים שלך, 
מדי פעם את עולה, לוקחת קצת אויר
לא רוצה להיסחף, מכירה את המחיר
אמצע הרחוב, כולם כבר ישנים...
