היום בחקלאות, עושים חשבון פשוט,
אחד ועוד אחד שווה לשניים.
היום בחקלאות, כל חשבון הוא שטות,
אתה זקוק רק לרחמי שמיים.
בלול וברפתות אתה משקיע הון,
אתה נכנס לכל הברכיים.
משקיע, זה נכון, עובד ללא חשבון!,
אבל אתה קוצר מלוא חופניים.
אתה כורת שתילים, עשה את החשבון,
בכל שתיל נמצא כפתור ופרח.
אתה קוטף, אורז, מוביל באווירון,
ההוצאות גדולות מכל הרווח.
חקלאות זה עסק משוגע,
חקלאות זה רק גלגל ענק,
היום אתה בוטח ונרגע,
מחר בלי בעיות אתה נזרע...
חקלאות זה עסק שיגעון,
חקלאות זה משחק מזל,
היום אתה ממש ממציא גאון,
מחר בלי אזהרה - תה מחוסל!.
היום החקלאות, זה עסק לא פשוט,
לכן צריך גם ראש וגם ידיים.
אומנם בכותרות צועדת במיעוט,
אך שורשים לה יש במקום רגליים.
היום בחקלאות דין שווה איכות,
ואין צריך לומר שטיב הוא ערך.
גם במצב קשה, עדיין יש תקוות,
ועם תקווה יצוא נצא הדרך.
הבט אל המפה, הירק בה שולט,
שדה ועוד שדה הם נוף וטבע.
אצלי החקלאות, אינה תחליף חולף,
אני על חקלאות חתמתי קבע...
חקלאות זאת דרך של חיים,
חקלאות אינה גלגל מזל,
הרם הראש, הבט אל העתיד,
חייך תמיד ושמר על המורל.
