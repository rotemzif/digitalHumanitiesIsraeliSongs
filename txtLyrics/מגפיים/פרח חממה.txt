לא אודם התפוח
לא רחש הקמה
אני תמיד חלמתי
על פרח חממה.
אני תמיד חלמתי
על ערוגות פרחים
אשר ודאי יגיעו
אל ארמונות מלכים
לא תכלת השמיים
לא זוהר החמה
אני רוצה לגדול לי
בחממממממה.
יפים הם שדות הלחם
והחמניות
ואודם התפוח
והעגבניות.
יפים וטעימים הם
מיטב פירות הגן
אך סופם יגיעו
כולם אל השולחן.
אך מה נפלא הפרח
הצח או האדום
שהוא כולו רק ריח
וצבע וחלום.
גדל הוא כמו בן מלך
בעריסה חמה
לו רק אהיה כמוהו
כפרח חממה.
לא תכלת השמיים...
לא כרם ולא רפת
לא רחש הקמה
אני תמיד חלמתי 
על פרח חממה.
בין ורד לציפורן
עוברים עלי ימי
ומשפעת היופי
עוד לא שבעו עיני.
לא תכלת השמיים...
