כמה יפה הכרם עם בוקר אור
בענבים עדיין שמור הקור
כפות עלי הגפן בתפילה
ושוב אהבתי כבתחילה
אהבתי הראשונה
הם אשוכולות מענבים
עיניים ירוקות שלי
עיניי האוהבים
כמה כבד הכרם בצהריו
והזיעה ניגרת ביום שרב
בתוך המשעולים חיי עוברים
בין מתק מי הדבש והדבורים
אהבתי הראשונה...
אפל הכרם עם רדת יום
אני איתך עוברת בחלום
פוסעים אנחנו שניים, אוהבים
ומתק השפתיים ענבים!
הנה ירד הליל על הגבעות
הטל תלוי עדיין כמו דמעות
כמה יפה הכרם עד בוקר אור
ולא מיין ליבי שיכור
אהבתי הראשונה...
