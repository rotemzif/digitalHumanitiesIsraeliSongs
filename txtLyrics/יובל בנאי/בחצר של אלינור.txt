בחצר של אלינור
מול הגן הופך לשיכור
מהפריחות מהצבעים
על המרפסת זה נעים
בחצר של אלינור
שם שחור הופך לאור
והקרירות בין הקירות
צל העצים ציפורים שרות
לפעמים החיים הם יפים
בלי להסביר בלי דימויים
לפעמים רגע מדהים
כמו אחד שצייר לו אלוהים
בחצר של אלינור
כלים עתיקים וצליל של כינור
מתנגן ומתגנב 
ומרומם לי את הלב
לפעמים החיים הם יפים...
בחצר של אלינור
אין קדימה אין אחור
בין הסגולים בין הכחולים
יש שתיקות פחות מילים
לפעמים החיים הם יפים...
