מים עומדים
מספרים משתנים
כעסים מצטברים במשאבה
סיכויים מצטמקים
רגעים בורחים
תפוחים מחכים לנגיסה
זה לא שאני עומד בצד ובוהה
אני רק לא יודע איך לעצור את זה
שעונים כובלים
פרקי ידיים חנוקים
צווארים תפוסים מנוסטלגיה
רעשים עמומים
מקירות החדרים
תפוחים מחכים לנגיסה
זה לא שאני עומד בצד ובוהה
אני רק לא יודע איך לעצור את זה
ואולי תפוחים נרקבים
מעצם היותם תפוחים
ואולי אנחנו כמותם
