אתה בקלרניט ואני בפסנתר
אתה מתעקש ואני מוותר
אתה עם כיפה ואני מזוקן
אתה אביבי ואני מעונן
אני מתקרב ואתה עוד רחוק
אני רציני ולך בא לצחוק
אני מתלהב ואתה מתקרר
אני עוד ישן ואתה מתעורר
מעלינו כיפת שמיים
כיפה של כוכבים
שנינו נושאים עיניים
שנינו מקווים
מעלינו כיפת שמיים
והיא שומרת עלינו
מחברת ביני ובינך
וקצותיה - הקשר בינינו
אתה מפרגן ואני סובל
עיני עצומות ואתה מסתכל
אתה מתעצבן, אני נרגע
אתה שפוי, אני משוגע
אתה ואני הפכים גמורים
אתה ואני לעולם חברים
שנינו באש, שנינו במים
תחת אותה כיפת השמיים
מעלינו...
וככה אנחנו חיים את חיינו
זו המציאות וזוהי ארצנו
יחי ההבדל, יחי השוני
די לעושר, די לעוני
כי מה שמפריד - יכול לחבר
ומה שיפה זה שכל אחד אחר
פסיפס אומנותי, זה פאזל מסובך
לא משעמם פה, וטוב שכך!
