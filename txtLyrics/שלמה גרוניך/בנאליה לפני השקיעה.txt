כוס היין ריקה כף היד על הבר
מתופפת ביחד עם שיר מסוכר
על בחור בחורה והלב שנשבר
קצת בנאליה לפני השקיעה על הבר
גיבורים דוהרים ללא קול על מסך
בפינה של החדר בסרט נשכח
היא יושבת לבד לא יודעת דבר
בבנאליה לפני השקיעה על הבר
החלום שנרקם לא הכזיב באמת
רק החוט שנקרע הסתבך וכעת
כבר קשה להתיר וקשה לשרטט
את הלב על מפית שהעט מקמט
הבחור המיילל מהשיר המסוכר
מסיים בשבועה לא לשכוח דבר
ונשכח בשנייה ונבלע בעבר
כף היד ממשיכה לתופף, על הבר
הסיפור הוא אף פעם לא זה שמסופר
הוא מחוץ למילים ולשיר שנגמר
והלב לא נסדק והלב לא נשבר
הוא פועם כדרכו במקצב המוכר
בסרט נשכח
גיבורים דוהרים ללא קול על מסך
הצללים זוחלים על ידה הרכה
אך בינתיים עדיין היא כאן, מחכה
