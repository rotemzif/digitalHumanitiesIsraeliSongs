ריבונו של עולם, אתה הכל יכול
נו, כמה עמנו יכול עוד לסבול?
ריבונו של עולם, אבי שבשמיים
אשפוך את ליבי אליך כמים
אזעק ואתפלל וארעיד סיפי עולם
עד שהאמת תתגלה לכולם
ריבונו של עולם, הצילני מצרה
אל תתן, אלוהי, שינצח הרע
אליך וממך הכל, הקשב אלי
תן בי אהבה והאר את עיני
ריבונו של עולם, חזק בנו לב נשבר
כי עייפנו מאוד, ולהמשיך איך אפשר
כן, הכל פה חשוך ומפחיד וקר
וכל מה שמסביב מנוכר ואכזר
רק בך מבטחי, אאמין בטובך
ואני בדרכי מחפש אותך
ריבונו של עולם, אתה הכל יכול
נו, כמה עמנו יכול עוד לסבול?
ריבונו של עולם, אבי שבשמיים
אשפוך את ליבי אליך כמים...
