מה יש אחרי כל העולם
מה זורם אחרי הים 
בסוף השקט בסוף החול
מה יש אחרי הכול?
אולי זו את שם מחכה
צוחקת עם הרוח 
אחרייך אני בא
כמו ילד, לצחוק איתך
מה יש אחרי כל הלילות
כל הפחד, החלומות
בסוף השחר והכחול 
מה יש אחרי הכול?
אולי זו את שם יחפה
רוקדת עם הרוח 
אחרייך אני בא
כמו ילד, לרקוד איתך
מה יש אחרי כל הימים
כל הגשם, התחנונים
בסוף היופי והאתמול  
מה יש אחרי הכול?
אולי זו את שם אהובה 
שותקת עם הרוח
אחרייך אני בא
כמו ילד, לשתוק איתך
