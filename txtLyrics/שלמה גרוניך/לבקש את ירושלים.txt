אני עוד מטפס,
עוד מחפש
את הדרך לירושלים.
בצל ההר נודד
ומאבד
את הדרך לירושלים.
אומרים לי
שאני קרב,
עוד רכס,
עוד בוסתן חרב.
אומרים לי
שאני קרוב,
עוד בית,
עוד פינת רחוב.
אומרים לי
שאני כבר שם,
אבל השחר עוד לא קם.
אז אל תאמרו
הנה האות,
ואל תביאו הוכחות.
אני אדע מתי כבר
אין ספק,
אני אבחין באור כשידלק,
וגם אני אשיל אז נעליים
ביום בו נגיע לירושלים.
אני עוד מטפס,
עוד מחפש
את הדרך לירושלים.
בצל ההר נודד
ומאבד
את הדרך לירושלים.
