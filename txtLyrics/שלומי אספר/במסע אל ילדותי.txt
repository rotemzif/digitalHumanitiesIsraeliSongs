במסע אל ילדותי
אקח אותך איתי
עם הגשם הראשון 
אל הצלילים והקולות
אותו ניחוח אדמה 
אותה חלקת פלאים קטנה 
אימי קוראת לי בקולה 
לעלות מן החולות...
אם רק תרצי אקח אותך איתי 
אל הנופים של ילדותי
אל נדנדת העץ העזובה...
תני את ידך ושימי בידי
נלך בדרך אל ביתי
אל החורשה ההיא האהובה.
במסע אל ילדותי 
אקח אותך איתי 
אל הוואדי השותק 
ואל השביל המתרחק
הכל עבר כל כך מהר
וכבר הזמן להתבגר
אותך אקח לי לאישה
אני נולד מהתחלה...
אם רק תרצי אקח אותך איתי 
אל הנופים של ילדותי
אל נדנדת העץ העזובה...
תני את ידך ושימי בידי
נלך בדרך אל ביתי
אל החורשה ההיא האהובה.
שם ילדים רצים, שרים ברחוב
מבלי לדאוג, מבלי לחשוב
ורוח תלטף באהבה 
החברים, אחי ואחותי
שם נשארה לה ילדותי 
ועוד אימי קוראת לי בקולה...
