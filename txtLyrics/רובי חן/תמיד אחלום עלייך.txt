את לי שמש מבינות לעננים,
כמו זמיר השר שיריו בשבילים.
ניצנים פורחים לרוב ואני כאן לצידך,
ציפורים חגות סביב ושומעות את שירתך.
כמו ענן נישא ברוח, מצפה לעת הסתיו,
כך תמיד אחלום עלייך, לעולם אותך אוהב.
וכשאנו שוב בשניים בשדות המוריקים,
שירתנו אז בוקעת ונישאת למרחקים
וקולי שם מהדהד ועונה לשירתך,
מנגן גם חלילי וילווהו צליל-קולך.
רגע קט הלכת ממני והכל נדם פתאום,
סהר לא יאיר בלילה, שמש לא תזרח היום.
שובי, שובי ילדתי, מה עזים הגעגועים,
שוב ישיר זמיר שיריו וינגן חליל-רועים.
כמו הנחל הפרוע הסוחף בעוז מימיו,
כך תמיד אחלום עלייך, לעולם אותך אוהב.
וקולי שם מהדהד ועונה לשירתך,
מנגן גם חלילי וילווהו צליל-קולך.
כמו הנשר בשמיים, מרחף על גוזליו,
כך תמיד אחלום עלייך, לעולם אותך אוהב.
