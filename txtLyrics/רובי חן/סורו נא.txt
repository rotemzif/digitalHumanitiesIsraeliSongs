אני רק בן-אדם, טיפה אחת בים,
תמיד נופל וקם ולא חי לעולם.
יש ובשעת משבר יצרי עלי גובר
ואז אני עובר גבולות כבן סורר.
פתאום אני לבד ובלי החברים
"ממך" אומרים כולם "שבענו מרורים.
נבוא אליך שוב ביום מן הימים
אם רק תלך אתה בדרך-מישרים".
הלא תראו רעי, אני בשר-ודם
מתעה וגם תועה, אף פעם לא מושלם.
יש דין ויש דיין למעלה במרומים,
אל תשפטו אתם, ישפוט האלוהים.
סורו-נא, סורו-נא, סורו אל ביתי,
רחמו אתם עלי והיו אתי.
סורו-נא, סורו-נא, סורו אל ביתי,
אם בכם יש לב-אדם עודדו אותי.
יש מי שמחכה ויום אחד מכה,
חפץ הוא שלבי יעור ויתנקה.
מכה הוא בחוזקה מכה אחר מכה, 
משיב לי כגמולי ולא ביד רכה.
גדול הוא הכאב ומה קשה, רעי
לראות רק בדידות ועצב בחיי.
זיכרוני לטובה, חזקו-נא את ידי
עד ירחם עלי גם אלוהי.
הלא תראו...
