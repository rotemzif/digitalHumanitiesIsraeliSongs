קדימה קדימה.. 
הלום כולי רק מעגבת
למותניים מסמיק מהתרגשות 
וחש מן רעד בברכיים 
זוז זוז 
עמדתי שם בתור לאבד את בתולי
גוף ערום אחרי גוף ערום לפני
זוז קדימה זוז
כן הביאו לבסיס בית זונות על גלגלים
ולכבוד החג חלקו שם שי חינם לחיילים 
זוז קדימה זוז קדימה זוז 
אני לא כך דימיתי לי מגע ראשון של אהבה 
חלמתי על קצת רוך ועל חיוך של חיבה 
זוז קדימה זוז 
זאת לא הייתי טרגדיה היא הייתה סתם זונה
אבל כמה תיעבתי אז את שיטת הסרט הנע
זוז קדימה זוז 
התקדמנו מהר מהר בקצב החפוז 
והסמל ההומו צובט בצחוק בכל עכוז 
זוז קדימה זוז קדימה זוז 
נשבעתי בפצעים שחרטה בי העגבת 
באוזני מאז מהדהד הקול הדק 
קדימה זוז קדימה זוז 
זה קול מריח וויסקי גופות בוץ ודם 
קולן של האומות הקוראות למלחמות 
קדימה זוז קדימה זוז 
ומאז כל אישה שאחזיק בידי
נדמה שהיא צוחקת ולוחשת באוזני
זוז קדימה זוז קדימה זוז 
מאז חוזרים אלי כל לילה סיוטים 
עכשיו אני ניצב בין כל העירומים והמתים 
זוז קדימה זוז 
וכך אני צורח או נחנק תמיד בחושך 
בין ערימות גוויות מול משאית הבושת 
זוז קדימה זוז 
מוכן לכרות לי רגל או את עצמי לשרוף 
שרק אוכל לצאת מן השורה סוף סוף 
רק לא לשמוע זוז רק לא לשמוע זוז
רק לא לשמוע זוז
