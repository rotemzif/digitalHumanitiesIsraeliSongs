אז באתי אלייך חיוור ונואש
ונופל לרגלייך עייף מרעש,
באתי אלייך, אל זרועות הדממה הרכה.
וכל הקולות צועקים באוזני
ומראות האימה עוד קרועים בעיני
אז באתי אלייך אל זרועות הדממה הזכה
אז חבקי לי, חבקי לי עד שאפסיק לרעוד
ועטפי את כולי שמרי את ליבי לבאות
והרגיעי אותי, את שיני הנוקשות מאוד.
והשקיטי לי את הטלטלה הזאת.
כבר ניסיתי להיות בשני מקומות
באותו הגוף באותן השניות
וזה לא הולך ואינני זוכר מי ומה
ושוב התפזרתי לכל הרוחות.
וכמעט התמוטטתי באפס כוחות.
עד שבאתי אלייך עם ראש מלא מהומה
אז האירי לי בחלל ראשי.
וראי בעצמך את כל צבעי נפשי
וקחי לך מהם את הצבע הכי זוהר
והראי לי איזה צבע אחר.
