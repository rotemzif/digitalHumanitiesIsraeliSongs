מיהו המיילל ברוח
והרוח בו?
מיהו שהשאיר פתוח
את דלתי ליבו?
מיהו, מיהו, שמא כלב,
כלב נד על הדרכים
כי תמיד, תמיד בלילה דלף
הכלבים בוכים.
או אולי זאת הרכבת
שם בערבה
שגזלה מן האוהבת
את מאהבה
או אולי, אולי, אולי זה ילד
שנולד עצוב
שהייתה, הייתה לו אם אומללת
והלכה בלי שוב.
מיהו המיילל ברוח
ובקולו השכול?
מי המתפלל לנוח
ואינו יכול?
זה שיר דחי, זה שיר בכי
ששרים כולם
כך זולג לו על הלחי עצב,
עצב העולם
מיהו המיילל ברוח
והרוח בו?
