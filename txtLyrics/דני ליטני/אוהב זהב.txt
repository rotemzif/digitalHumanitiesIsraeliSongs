לא רודף אחר הכסף, למה לי
גם דולרים זה לא עסק בשבילי.
יש לי רק דבר אחד אשר אותו מאד אוהב -
זה זהב ועוד זהב ועוד ז-ה-ה-הב!
כשאני רואה ת'שמש שקוראים לה גם חמה
אז פתאום הלב כואב לי כמו אנ'לא יודע מה.
אף אחד עוד לא שם לב, ואף אחד עוד לא חשב
שהשמש כל שניה היא מבזבזת טון זהב.
לא רודף אחר הכסף...
אם עובר אני בנחת מול פרדס של הדרים,
שתי עיניי המסכנות יוצאות לי קצת מן החורים.
על כל עץ, תפוז ולנסיה, קלמנטינה וחושחש
מתבזבז זהב טהור ואף אחד אינו ניגש!
לא רודף אחר הכסף...
אם פוגש אני בגברת מקסימה והדורה,
שרשרות זהב תלויות לה על ידה וצווארה,
לא יכול להתאפק, אני שבוי ומאוהב,
את לבי כובש הקסם המעודן של הזהב.
לא רודף אחר הכסף...
