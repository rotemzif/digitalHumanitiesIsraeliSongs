כשנפלו השמים היה דווקא יום יפה
לתום הקטן מלאו אז שלושה חודשים
השמש צחקה והיה קצת קריר ושתיתי הרבה קפה
היה לי נדמה שכולם מסביב אדישים
התחיל להיות קשה לקום בבוקר
ולא בגלל שהלכתי לישון מאוחר
הרגשתי כמו קלפן שקיבל יד גרועה בפוקר
איבדתי כיוון, לא ידעתי מה יהיה מחר
והם אומרים לי כולם: זה לא סוף העולם, בן אדם
והם צודקים, כנראה, אבל לי זה נראה קצת אחרת
בעולם כמו שלך צריך ללמוד את הכל, גם ליפול
מה לעשות עם הרגשה כזאת?
צריך ללמוד לשחות עם הזרם
ללכת איתו עד הסוף
צריך לשחות עם הזרם
ללכת איתו עד הסוף
מה לעשות עם הרגשה כזאת?
צריך ללמוד לשחות עם הזרם
יקח קצת זמן ושוב יהיה הכל בסדר
גם על הכסף כבר אמרו לפני: זה לא הכל בחיים
וגם הנשמה, אתם יודעים, היא לפעמים קצת כמו ברומטר
היום קצת קר מחר יהיה הרבה יותר נעים
הם אומרים לי כולם: זה לא סוף העולם, בן אדם
והם צדקו, כנראה, לי זה נראה אז אחרת
בעולם כמו שלך צריך ללמוד את הכל, גם ליפול
ויש מה לעשות עם הרגשה כזאת
צריך ללמוד לשחות עם הזרם
ללכת איתו עד הסוף
צריך לשחות עם הזרם
ללכת איתו עד הסוף
