זה התחיל מצלצול בדלת
וכבר אז זה נראה לי מוזר
כי בין אלה שערים בשעות כאלה
אין לי שום מכר.
הלום שינה וכועס נסחבתי אל הדלת
פתחתי אותה ואז כמו נס היא עמדה שם.
היא חייכה סליחה אדוני
אולי אתה יודע איפה גרה כאן משפחת ברנע
מטושטש, טיפשי והרוס
נשען אל משקוף הדלת
עצמתי את עיני למשוך שתעמוד שם
היא הייתה כל מה שרציתי
היא הייתה כל מה שאי פעם חלמתי עליו
היא הייתה כל מה שלא היה לי
וגם לא תהיה לי אם לא אחזיק בה עכשיו.
אז תני עוד דקה אחת קטנה
אני אמצא את המילה הנכונה
אני אפעיל את השיטה הישנה
אני אגיע אלייך אני לא יודע איך
רק חכי לי אל תעזבי עכשיו
חכי לי אל תלכי לי עכשיו.
וכשאנו עומדים כך בדלת וטעם חיי על בלימה
מתאמץ להחזיק בשניות האלה
אז נשקתי לה
ועד שהיא תפסה מה קורה
סגרתי בעדנו הדלת ונשאתי אותה לחדרי
והיא היתה לי.
אהבתי אותה כל כמה שרציתי
אהבתי כל מה שאי פעם חלמתי עליו
ולמרות שאת כל הסיפור רק הזיתי
היתה יכולה בקלות לשנות לי את כל המצב
אז תני לי עוד דקה אחת קטנה
אני אמצא את המילה הנכונה
אני אפעיל את השיטה הישנה
אני אגיע אלייך אני לא יודע איך
רק חכי לי אל תעזבי עכשיו
איפה היית לפני עשרים שנה
חכי לי אל תלכי לי עכשיו
עכשיו באים?!
חכי לי אל תעזבי עכשיו.
חכי לי אל תלכי לי עכשיו
ועדיין אנחנו בדלת
ואני כבר צריך לדבר.
פקחתי את עיני והיא לא היתה שם.
