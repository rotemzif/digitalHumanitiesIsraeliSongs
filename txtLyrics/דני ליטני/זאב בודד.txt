אין לו אף אחד ולאף אחד אין אותו
אולי יש לו ירח מלא ולירח מלא יש אותו
מה שהוא היה רוצה - אסור לו לעשות
אסור לו לנסות, לכסות ולחסות
אם מזמינים אותו הוא בא שוהה ומסתלק
תורם שמיעה תורם מנוד ראש שותק כמתאפק
פוחד שאם הוא רק יפתח לרגע את הפה
תפרוץ החוצה יבבה עם חתיכת חזה.
מרטיב את השניים מכביד על הלשון
מכהה את העיניים חונק את הגרון
שיהיה שלא יהיה - אבל כאן רק כאן!
זאב בודד
בלי משהו את ליבו לצודד
בלי מישהו בשובו מתנודד
בלי איכשהו את רוחו לעודד
בלי עזר שכנגד להתמודד
זאב בודד.
הוא לא יתחתן ולא יוליד ודאי לא יגדל
(רק ש) מבחורה לבחורה זה נעשה יותר טפל, תפל,
המיסתורין שלו מושך אותן כמו פרפרים לאור
ויש לו נגד זה שתיקה כמו מן משחה של עור
אתה רואה אותו הולך עם חבילת כביסה
לשון בחוץ שיניים מגורות לנגיסה
היערות שלו זה דלפקים עיני מוזג
וזמן זה הדבר היחידי שהוא הורג
