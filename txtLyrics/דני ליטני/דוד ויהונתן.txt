דוד ויהונתן היו ביחד 
בחיים ובמותם כמו השמן והרזה 
כך, הייתה זאת ידידות מאוד מוצלחת 
ואולי, הרבה יותר מזה. 
כשדוד היה רואה אותו בבוקר 
עם איפור ועם חלוק הכי ורוד בממלכה 
הוא התאהב בו במבט ראשון של אושר 
ואמר: "וואלאק, אני אוהב אותך". 
יונתן תמיד היה אומר לו 
אתה אדמוני הכי אדום במדינה 
ודוד בצמותיו היה מושך לו 
לראות בשושנים שבגינה. 
ובלילה בחוצות ירושלים 
הם הלכו שלובי זרועות בין החומה והמקדש 
שרו ורקדו ועשו עיניים 
וקינחו בצפיחית של דבש. 
יונתן קנה שמלות אצל בת שבע 
את שערו הרך כל ערב הוא היה חופף 
יונתן פשוט הלך נגד הטבע 
הוא פשוט היה כל כך יפה. 
יונתן תמיד היה אומר לו... 
נפלאה אהבתי אליך מאהבת נשים 
יונתן ידידי הענוג והצעיר 
ולא אכפת לי כל כך מה אחיתופל המלוכלך 
הולך ומספר עלינו בעיר. 
אני אוהב אותך 
אני אוהב אותך 
אני אוהב אותך 
אותך, ורק אותך 
דוד ויהונתן היו ביחד 
בחיים ובמותם כמו השמן והרזה 
כך, הייתה זאת ידידות מאוד מוצלחת 
ואולי, הרבה יותר מזה.
