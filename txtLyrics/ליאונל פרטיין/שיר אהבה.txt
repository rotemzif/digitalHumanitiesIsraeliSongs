ראיתי את פניך, מסתכלות על השמיים
לחפש מלאך סולח, אלוהים שלא בורח
כמו מדונה מצוירת על גלויה של תיירים
וידך שלוחה חיוורת ככנף של פרפרים.
אז רציתי להגיד לך שאני אותך ראיתי
נעלמת וחוזרת בכל פעם קצת אחרת
משתקפת שם במים במצולות אהבתי 
ועוגנת על המזח ברציף של ילדותי.
אבל את כבר לא היית שם
וידי אשר הושטו לך נמלאו בים מלוח
ודמותך הייתה לרוח שרוחפת לה בערב
חורף בחלון ביתי
את היית טיפות של חלב על נרות אהבתי.
