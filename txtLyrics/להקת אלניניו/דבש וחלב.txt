דבש וחלב אביא ילדתי
אביא ילדתי מהר המור
ושיר חדש בטל ברכתי
אשר אהבתי לשיר בקול
צץ הרימון, גם התאנה
את כל פריה נתנה היום
ושמלת שש ארקום שוליה
ורביד מזהב עם יהלום
רק אל תלכי לכרמים לבדך
כי חמדו שועלים את פריך
ומחבלים בחשאי בכרמך
רק אל תלכי לבדך בלילות
שם אורב הזאב במחילות
וממתין לך ועיניו בוערות
מן הגלעד הצאן לך אביא
סוכה לך אקים מכף תמר
ומי באר אשאב בכדי
אביא ילדתי, מראש ההר
זר שושנים לוקטו שם בגיא
אביא בודאי, עם כל ורדי
גם החיטה בשלה בעיתה
ובכורים וצל שיטה
