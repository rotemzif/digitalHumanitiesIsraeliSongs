את אומרת שלום ופונה ללכת,
ואני לא הספקתי הכל להגיד.
את בוערת בי, אני נשרף בשקט.
דברים קטנים מפרידים בנינו תמיד.
אנשים מתחלפים גם באמצע הקיץ,
מי בכלל זוכר מה היה כאן אתמול. 
את אוספת אותי ונותנת לי לגשת.
משיל את עורי, מהמר על הכל.
דברים קטנים עוד מפרידים בנינו,
גם כשלא רואים מה יש לפנינו.
דברים קטנים, וכל מה שנשאר לנו לומר:
"תמיד מגיע יום חדש מחר".
אני יושב על ידך ואת עדיין שותקת.
המרחק בנינו - אלפיים שנות אור.
מה עובר לך בראש? ממה את מפחדת?
אם תגידי ללכת - אלך, אם תגידי - אחזור.
העולם מסובך, זה לא דבר חדש לי.
קירבה רחוקה זה דבר די מפחיד.
את אולי מרגישה בדיוק כמוני,
דברים קטנים מפרידים בנינו תמיד. 
דברים קטנים...
