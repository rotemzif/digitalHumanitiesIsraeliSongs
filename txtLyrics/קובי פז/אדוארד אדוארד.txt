מה חרבך נוטפת דם,
אדוארד, אדוארד?
מה חרבך נוטפת דם,
ועל מה לבך כה נעצב, אה, אה?
"כי הכיתי את נץ טיפוחי ולא קם,
אמי, אמי!
כי הכיתי את נץ טיפוחי ולא קם,
לא היה לי אחר על פניו, אה!"
ובמה תכפר עוונך הכבד,
אדוארד, אדוארד?
ובמה תכפר עוונך הכבד,
בן יקיר, השיבני בזה, אה, אה?
"בסירה שמנגד הימה ארד,
אמי, אמי!
בסירה שמנגד הימה ארד,
לאשר שם הרוח יהיה, אה!"
ולאמך הורתך, זו אמך יקירה,
אדוארד, אדוארד,
ולאמך הורתך, זו אמך יקירה,
מה בפיך, הגידה נא, בני, אה, אה?
"קללת גיהנום לך בפי למארה,
אמי, אמי! 
קללת גיהנום לך בפי למארה,
כי לחשת המזימה על אוזני, אה!"
