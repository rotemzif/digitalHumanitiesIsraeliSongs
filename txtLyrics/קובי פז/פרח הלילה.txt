השמש זרח, גם השנה הוא לא הגיע.
זה שבשבילו נשף הלילה פריחתו הלבנה.
הפרח הלבן לא עושה מזה עניין
שליל פריחתו יהיה גם ליל מותו.
בערב כוכב, חופתו הלבנה,
בבוקר תכריכיו.
אילו ידעה שתפרח רק לילה אחד בשנה,
לא הייתה טורחת כל כך, ואולי דווקא משום כך.
הפרח הלבן לא עושה מזה עניין...
בין אם יראו אותה, ובין אם איש לא יזכה להגיע.
הלילה הזה יהיה חתנה.
לקראתו לבנה, היא נפתחת כלה.
זורחת בליל חופתה.
הפרח הלבן לא עושה מזה עניין...
