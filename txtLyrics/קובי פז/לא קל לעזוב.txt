זה שיר על כל האהבות שהשארתי מאחור,
ומה שלא הספקתי לומר.
מדים בצבע זית, נשק וחגור.
היום אני הולך מכאן.
אני עוזב, וחושב, שלא הספקתי לומר לך הכל.
אני מודה, קצת פוחד, זה אף פעם לא קל לעזוב.
והם תמיד אומרים שזה בא לטובה,
ובסוף יהיה יותר טוב.
ניסיתי לוותר, אבל זה לא עוזר,
חיפשתי צדק בעולם.
אני עוזב...
אני רק בן אדם, בסוף של סרט לא מושלם.
סוף של סרט אילם.
עכשיו הזמן לצאת, להגן על האמת,
ואת תהיי אחת מכולן.
אני עוזב...
