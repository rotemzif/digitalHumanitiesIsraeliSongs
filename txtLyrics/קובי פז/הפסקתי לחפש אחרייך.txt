הפסקתי לחפש אחרייך,
החלטתי לנסוע מכאן.
אומרים ברדיו שסופות מתקרבות
ואני לא יודע לאן.
איש אחד ברכבת אמר לי לחזור,
אבל אני לא רציתי להקשיב.
בחלון הגשם, הוא לא מפסיק לרדת,
ואני מתגעגע לשם.
הפסקתי לחפש אחרייך,
גם אם ארצה, איש לא יעזור.
נמצא בין אדמה לשמיים,
מנסה לשפוך טיפה של אור.
ואישה אחת וילד מזכירים לי אותך,
ואת כל מה שהשארתי מאחור.
נלכד ברשת, ואין סימן לקשת,
האדמה אומרת לי לחזור.
הפסקתי לחפש אחרייך,
אבק דרכים עושה אותי עצוב.
עובר ליד שדה ובית,
אך לא יודע - אם אשוב.
יש עץ על אם הדרך ורוח בהרים,
ומים בנהר זורמים תמיד.
אבל זה לא אותו הבית, לא בלעדייך.
וגם העץ נשאר בסוף עזוב.
