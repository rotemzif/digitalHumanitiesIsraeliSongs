באור הדמדומים הטוב הרך
הילד יעקב את הוריו רצח
את הגוויות לקבור גם לא ניסה
נעל אותם בתוך ארון כביסה
העננים מזמן הלכו להם
רק יעקב אפלבק ישב דומם
בבית הוא נשאר כך לבדו
לפני ימים מספר היה ילדון
החלבנית כל בוקר על הסף
למשפחה השאירה כד חלב
רק יעקב אפלבק עכשיו לבד
לכן שפך כל בוקר את הכד
גם הדוור המשיך עוד להביא
כל בוקר עיתונים ומכתבים
רק יעקב אפלבק עכשיו בפנים
צחק מה כבר יודעים העיתונים
ימים עוברים ושוב ימים חולפים
והגוויות החלו להצחין
ומשום כך בגלל הסירחון 
אל המרפסת הוא עבר לישון
החלבנית כל בוקר שאלה:
"מה זה מסריח פה כמו נבלה?"
אך הוא ענה לה: "מה יש סירחון?
אה זה מן הכביסה שבארון"
באור הדימדומים הטוב הרך
הם באו ואמרו לו : "ילד פתח!"
כששאלו מדוע הוא הרג
אז יעקב הצטחק : "אין לי מושג"
החלבנית אמרה: "ילדון מסכן
אך מעניין לדעת מעניין
עכשיו כששני הוריו בבית עלמין
כמה חלב כל בוקר הוא יזמין..."
