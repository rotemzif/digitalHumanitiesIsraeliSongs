משחר נעורי חלמתי להיות 
משרת של אישה נהדרת כמוך 
בערב, על הברכיים לפנייך 
אני חולץ את נעלייך 
אני מפשיט אותך עירומה באמבטיה 
משפשף את שדייך בסבון ובספוג 
אני מנגב את אחורייך ברגש 
ומעסה את ירכייך 
וכשאת נרדמת 
אחורייך מופנים אלי בלעג אינסופי 
אני מכסה אותך בעדינות 
חוזר על בהונות אל האמבטיה 
שם, לאור חשמל קלוש 
אני גוחן בגב שבור אל הכיור 
ומכבס את תחתונייך הרקומים 
החמים עדיין ממגע ירכייך 
חיוך דק של עונג וכלימה 
טבוע כמו כוויה על פני הבוערים 
זוהי רק תמונה אחת 
מסידרה נוצצת של חלומות נעורי 
אינני רוצה להיות בן אדם 
אינני רוצה בחיים משם עצמי 
טוב לי לנשום בעולם הזה למטה 
בגובה סוליות המגפיים
