שן דובי שן,
גם אני הייתי ישן לו שוב הייתי קטן,
אז תישן ‟
תחלום על זמן שחלף לו מזמן
אל תתעורר ותשאל "למה העולם לא מושלם?"
יותר טוב תישן כי אתה עוד לא מוכן
לגלות בחדשות לאון זורם כל הדם
לסבול את הפקקים ואת צפיפות העולם
ולראות שבני אדם לא ילמדו לעולם
עוד יבוא אביר על סוס לבן,
עד אז כמו הבובה הנרדמת, תישן,
חכה מאה שנה עד שיפלו חומות, יפלו גדרות,
נחייה כמו מלאכים כמו שצריך להיות,
בינתיים לאבא ,מותק, חסרות תשובות,
יש לי רק שמיכה, כמה כריות,
אז כנס למערה וכבה את האורות,
ואני אצא לעבודה בשביל לשלם את החשבונות.
שן דובי שן
שן דובי שן
תראה את העולם רק מלחמות ועשן
לבירוקרטיה ופוליטיקה אתה לא מוכן.
העולם מלא בכל מיני,
לא תדע עם מי להתעסק,
אחד את השני מבקר ומוכר,
אף פעם לא תדע מי חבר מי משקר.
תישן דובי שן,
העולם מסוכן, רק ייאוש ושנאת חינם
בחוץ השטן מחפש לו קורבן
עומד בפינה ומחכה עם שוט-גן.
אז תשכב איתי בתוך השמיכה
ותשמע סיפור על נסיכה ישנה
על פיות נסיכים בעולמות רחוקים
אז תלבש את הפיג'מה תפשוט את הבגדים.
העולם בחוץ הוא לא אגדה
הקסם נעלם האהבה אבדה
הכל בא בכסף או במלחמה
אז למה לך לצאת החוצה, בשביל מה?
שן דובי שן
תתחבא עמוק מתחת שמיכה
בחוץ יש שמועה על מלחמה שקרבה
אתה יודע מה עושים לדובים שכמותך,
מלבישים ברובים במדים וכומתה.
הם רואים בך משחק מחשב,
יזרקו אותך בחורשה לעבר עורף האויב
יגידו לך לשכב, לזחול, לשפוך דם,
אף פעם לא תדע נגד מי אתה נלחם.
זה משחק מטומטם, תישן טיפשון
זה לא נעים להיות בובה של מלך עירום,
תישן דובי שן, תחזור למיטה,
הגנרל קנה חליפה חדשה
והוא עובר מכיסא לכיסא בלי בושה
ומשאיר לנו לנקות את הכביסה
והאדם כולם מחכים לענן
שיבוא וישטוף את הכל אל הים,
ואז יבוא היום , ויהיה גם מקום לדובון
עד אז דובי, פיפי ולישון.
