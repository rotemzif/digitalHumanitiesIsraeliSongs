צריך לעשות שהחיים יזרחו כמו השמש בשמיים
אם אתה לא רואה ת'מציאות תחליף עיניים
אי אפשר עוד להיקבר בחול לקבור את החלומות
אתם אומרים שאנחנו לא חיות? אז תנו לי אות
תנו סימן שהגיע הזמן לקץ הזמן
הפה מכוון החרוז נטען הפצצה כבר כאן
מטען מוכן להתפוצץ זו עת האמת להתפרץ ולנתץ
את המסכות שעל הפנים, את מה שבפנים לא קונים בשקלים
ודי שמחסומים שמעוררים בנו פחדים נהיה לעצמנו נאמנים
ואז נפתח וניזרח כמו כוכבים (ילדות וילדים!)
אנחנו אוכלים מה שזורעים בואו לא נזרע עוד מרור
רק דבש חלב גפנים לקידושים ומור
כי יום יבוא ונשתה יחדיו לחיים
בואו נביא ת'יום בואו נביא ת'יום נגשים חלום
כח לאנשים רואים, כח לאנשים חושבים
אין כח כשאנשים מתים, אין כח למשחקים
אין כח לשקרים ולשקלים, יש כח מיקרופון-
כח מיקרופון עברי ראשון!
כח בלפתוח את המוח, כח בתווים
כח למילים, אין כח ברובים
אין כח לאלילים ותשדירים, תנו את הכח להמון -
לקצץ בעשירון עליון!
אני אשבור את השחור ואזכור ואשמור ת'אתמול
שאדע תמחר ולא אפול אל השאול
שאשאל שאלות בלי לפחד מתשובות
שתישאר התמימות גם כשאכיר בעובדות
שאחיה את היום ואתנסה בהכל
שאתרחק מהרע ואתחזק מהאור
שאתקרב אל הטוב ואמשיך לאהוב
רק לצעוד ולצעוד מבלי לחשוב על הסוף
תנו לי את הכח עם הבוקר לזרוח
להתעורר כמו גלים ראשונים אל הרוח
תנו לי את הכח להילחם בכח
לא ניתן למערכת לשטוף לנו את המוח
אני רוצה רק קצת שקט לעשן את העשב
שתניחו את החרב מי צריך אותה בעצם
בואו נגרש את העצב, נפשיר את הקרח
נצא לחופשי כי יש לנו את הכח.
