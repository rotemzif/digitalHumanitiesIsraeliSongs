אחי תפס נחש בעשב
הוא שחרר אותו בשדות
הוא יכול גם לתפוס את העצב
הוא יכול לרמות את השמש
שום אדמה לא תחזיר אהבה
שוב אלימות הצדיקה את עצמה
כוח נמשך לכוח
כוח נמשך לכוח
הילדה שאהבתי נסעה אל העיר
כשהיא חזרה היא לא דיברה שלושה חודשים
רק נישקה אותי על המצח
ואחר כך חתכה את האצבע
היא לא מפחדת מכלום והיא לא תתייאש
היא רק פרפר שנמשך אל האש
יושבים יחפים על הגג הלוהט
ואלול בועט
לעץ הברזל אין ענפים
זה שטח אש עוד משנות השבעים
אוטובוס אחד ביום
קיץ כל השנה
הילדים מצביעים עלי וצוחקים
אני מפנה להם עורף ומדבר אל האבנים
נתתי את כל שהיה לי לתת
ואלול בועט
אחי התגייס בשישי בספטמבר
ישר אל תוך המלחמה בצפון
הוא שלח לי תמונה מהשלג
של ירח בורק על עץ לבנון
