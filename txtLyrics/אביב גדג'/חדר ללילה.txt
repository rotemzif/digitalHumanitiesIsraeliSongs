חדר אחד ללילה אחד
בלי אור שמש
רק מאכלת חרישית מאוד
קוץ במקום כתר, אצבע בסכר
והקוף כבר נמצא כאן
כפי שהובטח, מאולף ומגולח
דרך טבעת אש על רגל אחת
הוא קופץ מהגג מנתר על הצד
ושובר את היד לפי בקשת הקהל
אולי אי שם יש הר ובהר יש אגם
ובאגם יש אי ובאי יש באר
וליד הבאר יש גדר
שם הכל אחר
חדר אחד ללילה אחד
שנמשך כבר שנתיים
למטה עדיין אותן הזונות מחכות
עם חזה מזויף ודמעות אמיתיות
כמו אז גם עכשיו
וידוי בלחש
על מיטה זמנית
מאכלת חרישית
אני מחסיר כל פעימה שלישית
וקופץ מהגג מנתר על הצד
ושובר את היד לפי בקשת הקהל
אולי אי שם יש הר ובהר יש אגם
ובאגם יש פיל ולפיל יש אקדח
לשם אני אברח
