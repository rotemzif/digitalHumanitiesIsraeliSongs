יום יבוא והחול ייגמר 
יום יבוא ונראה שחסר
יום יבוא וניפול אל הבור 
יום יבוא לא נוכל שוב לחזור
אל השטח שנשאר נקי כמעט
אל הרגע  שעבר כל כך לאט
יום ילך בלי יותר מדי לא
יום ילך והוא בשלו
יום יביא איתו צרות די מהר
יום עובר לא כדאי לאחר
יום ימות מחר אם לא תזכור אותו
זה כתוב בלטינית על הגב שלו
תסתובב ואל תפסיק
תסתובב ואל תחזיק
יום אחד זה כל מה שצריך 
יום אחד לא יוכל להזיק
יום שלם תעביר למחר
יום נורא של ברבור מיותר
אל תיתן להם מהר להישבר 
תאסוף אותם ביחד ותחבר
