מצטער שניסיתי רק כמעט
מצטער שהלך כל כך לאט
כמו צמיג על האספלט
מתיישן
מצטער שלקחתי את הזמן
מצטער לא הרגשתי לי מוכן
רק תגידו לי לאן
לאחר
רציתי לקום אבל אני מרחף
בתוך החלום אני רק מתעייף
מתחיל לדבר ויוצאת שאגה
מנסה לנבא רק זוכר מה היה
מצטער שנתתי לו לקרות
מצטער לא יכולתי לחכות
כמה דמעות צריך לשפוך
לשלם
רציתי לראות ואני מסונוור
רציתי לבכות הכאב כבר נגמר
התחלתי לרוץ וזה רק התרחק
אני מצייר ואותי זה מוחק
