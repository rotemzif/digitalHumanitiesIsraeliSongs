מעל לאגמים, מעל לערבות,
ממעל להרים, עבים, חורשות, ימים,
מעבר לחמה, לאתר המרומים,
מעבר לתחומי הספירות הככובות-
תרקיע שם, לבי, תשוט שם, קל-תנועה-
כהתעלף שחין בים גבה מצולה,
חלל אינסוף אפל תצלח בצהלה,
שטוף תאוה גברית שאין להביעה.
המרא הרחק מעם האלח החולה:
באוירי-פסגות נסוק והתקדש,
כממשקה-אלים לגום שם מן האש-
הן נגה המרחב את שלהבתה מלא.
בעת אשר מכות גורל ומכאובים
על ערפילי-קיום כדו לאין משא,
אשרי האיש שכנף ציפור נעלסה
תנהיג אותו אל שדות הזוהר השלוים.
אשריו שהרהורים לו כארחות-חוגה -
פורחים אל שמי הבוקר ומתרוממים
מעל חייו ידאה, את שפת הדוממים
ישיג אז, ובלשון פרחי-הבר ירגע.
