אף אחד לא מחזיק  אותי יותר קצר ממני
גם בשבת ובחגים 
אני עושה לי איסורים קטנים של חול
אף אחד לא מעניש אותי יותר חמור ממני
גם בלילות של אהבה 
אני נוגעת ברצפה ומתקררת
אני לא נותנת בקלות 
אבל כל כך רוצה
גם ברגעי הניצחון 
אני חושבת כבר על ההפסד הבא
ואני דואגת כל הזמן דואגת
איך זה נולדתי דואגת
עוד כשלא היה על מה
ואני דואגת עלובה ומהממת
ואין לי דרך אחרת
חוץ מלהמשיך עם מה שיש
אף אחד לא מפנק אותי יותר על תנאי ממני
גם בערבי האלכוהול
אני תמיד צריכה למהול הכל בשלוק של מים
אף אחד לא מרחם עלי יותר ברוך ממני
גם כשהכל סביבי נפלא
אני אמצא לי מחלה להיות חולה בה
אני לא נותנת בקלות 
אבל כל כך רוצה
גם ברגעי הניצחון
אני חושבת כבר על ההפסד הבא
ואני דואגת כל הזמן דואגת...
אף אחד לא נלחם עלי יותר חזק ממני
בנפילה של החיים
רוצה ליפול על הפנים
ולא לסגור עיניים
