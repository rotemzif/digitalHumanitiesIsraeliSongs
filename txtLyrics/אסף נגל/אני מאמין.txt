אני מאמין שהנה ימים באים
וניגש אדם אל אדם כמותו
ומה שכאב
יחלוף לו כעב
וכצל עובר יסור מעל ביתו.
ואור האהבה יגה
ובמיתר יגע
ויאיר את הניגון הנעזב.
ואור האהבה
יפרוש שוב עלינו כנף
וכנשר יגונן על גוזליו.
אני מאמין, הו ארץ אהובה
שקרוב היום ודמעתך תמחי
עודי מחכה שתושיטי לי ידך
ותאמרי לי מחדש: אחי אחי.
ואור האהבה יגה
ובמיתר יגע
ויאיר את הניגון הנעזב.
ואור האהבה
יפרוש שוב עלינו כנף
וכנשר יגונן על גוזליו.
הו אלי אלי
למדני רק לנצור את החלום
להגביה כנשר, על גוזליו ירחף
הו אלי אלי
למדני רק לרדוף את האור
ולדעת כילד לנוע קל ויחף.
אני מאמין שעיניך תמחי
ותאמרי לי מחדש: אחי אחי...
