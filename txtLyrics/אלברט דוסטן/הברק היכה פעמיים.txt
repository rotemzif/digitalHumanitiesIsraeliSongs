הברק - הוא היכה פעמיים, 
וגדע באחת את חייו. 
זה הבן שהיה "מספר שתיים" 
של אביו שאותו כה אהב. 
והרעם שבא - לא הבליע 
זעקות של כאב, תדהמה 
שבקעה, התעצמה והדמיעה 
את עיניה של כל האומה. 
פזמון 
ויעידו גרמי השמיים; 
יספרו גם רגבי אדמה 
איך היכה הברק פעמיים 
ומדוע? ואיך? על שום מה?! 
האילן את פריו כה השביח, 
וצימח ענפים תפארה. 
איך קרה שהאל לא השגיח 
ונגדע עוד ענף בסערה. 
וממעל, אי-שם ברקיע, 
בפתחו של חלל, על הסף - 
זה אסף אל האין-סוף הגיע; 
אל אביו האילן נאסף. 
פזמון 
ויעידו גרמי השמיים; 
יספרו גם רגבי אדמה 
איך היכה הברק פעמיים 
ומדוע? ואיך? על שום מה?!
