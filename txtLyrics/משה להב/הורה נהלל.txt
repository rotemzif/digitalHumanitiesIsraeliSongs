משתמט אני הייתי
ולא התביישתי כלל וכלל
עד כי עוז תפסתי
ועידוד רכשתי
בריקוד בנהלל.
עד כי עוז תפסתי
ועידוד רכשתי
בריקוד בנהלל.
הייתי "במקום", זאת אומרת:
בן האיכר מזמן הוא בצבא
העבודה שופעת,
הבת היא מתיגעת
ואנוכי בא לעזרה.
היא היתה
יופי של ילדה
שערותיה סערה בים דגן נוהר
היא היתה אגדה
אלף לילה ועוד לילה מתוך ספר מספר
נו, סוף סוף אני בחור
והתלקחתי כפרימוס מגפרור
את החיטה גרסתי
את ידה תפסתי
אך היא אמרה שזה אסור!
את החיטה גרסתי
את ידה תפסתי
אך היא אמרה שזה אסור!
היא אמרה -
תוך אגב ריקוד -
היא נותנת יד בלבד לבחורי הגדוד
היא אמרה -
בשביל האידאל
זה בחור ממין זכר ומסוכן כלומר: חייל
היא אמרה הרבה דברים עוד
וגרמה לי למוסר כליות;
אך עם פול הליל
יצאנו לטייל
שנינו יחד לשדות.
אך עם פול הליל
יצאנו לטייל
שנינו יחד לשדות.
והנה -
תרנו סוב סביב
תרנו שבע פעמים בין מונק ובנטוביץ
וראה -
במעגל מזל
נפקחו עיני לראות מה זאת הורה נהלל!
וה"סווינג" נכנס לרגל
וה"קנייץ'" לבסוף נכנס לדם
מתגייס אני לדגל 
נהפך לבן אדם
כן, משתמט אני הייתי
אך הבנתי את רמז הגורל
ובלבב ליבי -
כבר אהובתי
וגם הורה נהלל.
