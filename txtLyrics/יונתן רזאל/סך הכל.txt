סך הכל, רצית להביא קצת אור,
לראות את הים, ולחזור.
בסך הכל, רצית להאמין קצת יותר
כדי להבין קצת פחות,
ולחיות עוד יום.
מה כבר ביקשת סך הכל?
להושיט ידך אל העולם,
לפתוח דלת חדשה - ישנה.
סך הכל אתה ילד קטן,
חושש מן העולם ונסגר עוד, עוד.
סך הכל, רצית להביא קצת דבש,
לשמח את העולם ולראות עוד דור.
אבל מה כבר ביקשת סך הכל?
רק להושיט ידך אל העולם,
לפתוח דלת חדשה - ישנה.
הנה אתה, מושיט ידך,
פותח דלת,
הנה היא נפתחת.
לטעום קצת מן הדבש
ולחזור עוד יום.
סך הכל, רצית לשבור את השעון,
לרחף אל תוך חלל.
רק להיות עוד יום, עוד יום.
