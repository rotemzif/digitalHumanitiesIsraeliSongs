זה שיר על בחורה
קוראים לה חבצלת
אין לה פנים
אין לה עיניים
כל הבחורים
פגשו כבר את רגליה
כל הבחורים
פגשו כבר את שדייה
מה עם עיניה?
מה עם פניה?
ובכן
זאת בחורה בין לבין
היא מסוג הבחורות
שלא לוקחים לארוחות משפחתיות
לא קונים לה מתנות
לא תכשיטים,לא טבעות
לא כוכבים ולא שקיעות
לא מלאכים ולא נרות,
לא פותחים לה דלתות
זאת בחורה למוניות
לא תפגיש את חבצלת להורים
ובכלל עדיף לצאת עם חברים
לא אמבטיות עם ורדים
לא מסג'ים עם שמנים
לא חיבוקים ,לא כינויים,
זאת בחורה ל...
לא תיקח אותה לצימר בצפון
לא תתעקש איתה על החשבון
מקסימום תצאו לסרט
ומחר תמצא אחרת
זה סופה של חבצלת
סופה של חבצלת 
