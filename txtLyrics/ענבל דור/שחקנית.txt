מה שאתה לא עושה
אל תתחתן עם שחקנית
תמיד היא תפתיע אותך
מאיזו דלת אחורית
אל תתחתן איתה
זו משקרת לפרנסתה
מה שאתה לא עושה
אל תתחתן עם דוגמנית
תמיד היא תראה בך
עוד חריגה מהתפריט
עזוב, אל תלך לשם
זו שדה מוקשים
של רגשות אשם
מה שאת לא עושה
אל תתחתני עם סופר
תמיד את עובדת קשה
והוא באיזה משבר
שיכול להמשך כל החיים
בסוף הוא מוכר לך
סיפורים
מה שאת לא עושה
אל תתחתני עם גיטריסט
בסוף תבוא איזו זמרת
ותיקנה לו כרטיס
יפרוט, לפרוטות רוב הזמן
מוטב לא תתעסקי
עם אף נגן.
מה שאתם לא עושים
אל תתקרבו למשוררות
תמיד משחקות אותה
כאלו תמימות
משוררת עם דף ועט
עוד תגלה לכם בטעות
את האמת.
