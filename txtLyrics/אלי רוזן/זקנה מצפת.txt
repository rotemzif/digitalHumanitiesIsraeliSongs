יש אישה זקנה אחת שגרה בצפת, 
קמה בכל לילה 
ועושה ניסים. 
מספרים שפעם, 
היא הייתה האהובה של מלך פרס. 
הוא עזב אל הארמון, 
ומאז היא גזרה על עצמה שתיקה. 
בכל בוקר לוקחת כיסא, 
יוצאת לרחוב 
ואם תחלוף ליד, תחשוב- 
עוד אישה פשוטה. 
לוחשים שאם תביט לתוך עיניה
רעד קל יחלוף, 
ומיד תגלה בתוכך את האמת הצרופה. 
וברדיו מדברים על חורף קשה שמתקרב ומתקרב 
אני לא יודעת למה, אך נדמה לי כאילו שחוזים את חיי 
ובקיץ האחרון לא אספתי מספיק שעות של חום, 
אני עייף עכשיו ומאוחר מדי לחזור לישון. 
אז ספרי לי עליו, זקנה מצפת, ספרי לי עליו 
איך הוא חיזר ומה כתב לך שבמכתב לפני שעזב... 
נחשי איך הוא קרא לבתו הבכורה, 
כן, הוא לא שכח אותך, פשוט לא הותירו בידיו ברירה. 
וברדיו מדברים על חורף קשה שמתקרב ומתקרב 
אני לא יודעת למה, אך נדמה לי כאילו שחוזים את חיי 
ובקיץ האחרון לא אספתי מספיק שעות של חום, 
אני עייף עכשיו ומאוחר מדי לחזור לישון.
