ההשראה שלי נמצאת הרחק בלונדון, 
היא נעה דרך רכבות אל עתיד טוב יותר. 
במכתבים שלה כבר לא מזכירה את העבר. 
היא מגדלת שלושה חתולים, 
להתכרבל כשיהיה קר. 
וכל הכלבים שאין לי, נובחים עכשיו בתוך הראש. 
לה יש שלושה חתולים, 
ולי אין עם מי להתכרבל כשקר, 
וקר. 
בבן גוריון, 
ביד אחת מחזיק תמונה ישנה, 
ביד שניה מחזיק כרטיס טיסה, 
לאדמה חדשה 
עוד מעט אחזור 
אולי יותר חזק ואולי 
אולי את האהבה שלי יכול להיות שלא אמצא, 
שאסתכל לראות מה השעה בדיוק כשתחלוף אל מול עיני 
חבל.. 
ארץ לי אין- אך בית יש 
אהבה גם אין- אותך לי יש 
רק לבינתיים, 
כך שבינתיים אני הולך 
לבן גוריון, 
ביד אחת מחזיק תמונה ישנה, 
ביד שניה מחזיק כרטיס טיסה, 
לאדמה חדשה 
עוד מעט אחזור אולי יותר חזק 
ואולי...
