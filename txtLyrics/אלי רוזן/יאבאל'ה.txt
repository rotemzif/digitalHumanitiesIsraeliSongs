היית יכול לקרא על כל המקומות האלה 
להביט בתמונות 
לא היית חייב לנסוע 
לעזוב את הכל 
היית יכול לנסות להבין 
יותר להקשיב 
פחות לשמוע 
היית יכול לדבר לה אל הלב 
פחות מגע יותר מילים 
הן האמת הכי גדולה הרי 
אומרים לך זה מסוכן 
שאם תקפוץ גבוה הנפילה תכאב 
עדיף שתישאר נמוך איתם 
היית יכול לדבר על עצמך בגוף שלישי 
לטפס על הרים, לגדל זקן, להיות נזיר 
לשתות הרבה בירה 
היית יכול להחליט שהכל חלום 
להתעורר בבוקר ולהתחיל את החיים מחדש 
היית יכול לכתוב על זה שיר 
לחלק לבתים 
להכניס פתאום מילה לא קשורה כמו "יאבאל'ה" 
אך היא אומרת לי הרבה 
כן היא אומרת לי הרבה על החיים האלה 
יאבאל'ה 
היית יכול לישון כל הזמן הזה 
ולא היית מפסיד 
לא היית מפסיד כלום
