מתעורר
הימים חולפים 
לא אתן לזה לחמוק מתוך ידיי 
וכבר לילה, 
הלילות גם הם חולפים 
לא אתן לזה לחלוף אל מול עיניי... 
כי זה מה שמחזיק אותי ער 
ויש לי דרך 
אך אין לה סוף 
וחולפים הימים וחולפים הימים 
וחולפים הלילות 
תן לי שרביט של מנצח 
אני אלמד לשלוט בכל 
ומתוך כובע של קוסם, 
אשלוף את כל מה שחסר 
כי אין מה שמחזיק אותי ער 
עכשיו את באה, 
הכל נראה פתאום אחר 
שיעברו הימים, שיחלפו השנים- 
אני כבר לא סופר... 
יש לי שרביט של מנצח, 
וכובע של קוסם, 
אני עכשיו שולט בכול.
