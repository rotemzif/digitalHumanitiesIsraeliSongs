אני מחפשת איים של שלווה
קוראת אל האור כמו לפיד שכבה
אני מלקטת ביער פלדה
פרחים לבנים שגדלים כמו חידה
אני מחכה לרוחות השגרה
לתקוות שיביאו צפירות הרגעה
אני מחזקת רשתות הסוואה
להראות לכולם אני כן יכולה
אני מאמינה שתבוא רגיעה
שהשקט יצעק בין קירות של עוצמה
אני מתחזקת משעה לשעה
ולוחשת לך תפילה ישנה
אני מחפשת איים של שלווה
יוצאת אל האור מתוך להבה
אני מלקטת ביער פלדה
פרחים לבנים פרחים של תקווה
