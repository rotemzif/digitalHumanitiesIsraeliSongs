בונה לי חומה מסביב לעצמי,
אף אחד לא ינצח אותי,
כך אני נושא תפילה קטנה.
שומר על מרחק, נזהר משגעון,
רוצה שהכל יתבצע נכון,
מתרחק מחום של אש זרה.
אני לא מוותר, לעצמי שוב אומר,
שמחר יהיה טוב
וצריך את הכל להתחיל מחדש.
עניינים לא פתורים נמשכים כאן שנים,
אבל מחר יהיה טוב
וצריך לעזוב, להתחיל מחדש.
יש רגעים שעולות מחשבות
על כל מה שפעם רצינו להיות,
זה נראה היום רחוק כל כך.
אבל כבר לא מחפש את הזמן האבוד,
אנשים שהיו והלכו לאיבוד,
גם אותם אולי בסוף אשכח.
