עם מן עצבות שכזאת בעיניים,
אתה עולה לקשט את השמיים,
קולך נדם כולי מרגיש מיותם,
כאב כל כך אדיר.. האם אתה שם ?
האם אתה שם ? בשמיים מקשט את העולם,
מרגישים אותך איתנו והלב כבר נדם,
מסתכלים איך הגלים עדיין מתנפצים בים -
של דמעות שזולגות לתוך הקבר החם,
כאב אדיר.. מחכים לך ועוד יום עובר,
לא מצליחים לעכל מה זה לא לראות אותך יותר,
הפרח הכי יפה נקטף מהגן,
עכשיו הוא בגן הכי יפה שקיים,
3 מכוניות, ילד על 2 גלגלים,
שנייה אחת טעות אחת שינתה את החיים,
הכוכב שלא נופל נמצא למעלה היום,
בבקשה שמור על הגוזל,אדיר במרום.
עם מן עצבות שכזאת בעיניים,
אתה עולה לקשט את השמיים,
קולך נדם כולי מרגיש מיותם,
כאב כל כך אדיר.. האם אתה שם ?
זה רק אתה והגלשן דמעות חותרות בין המילים,
כאב אדיר עם זיכרון של צחוק שוטף בין הגלים,
ילד אהוב, אי שם בגן עדן עזוב,
מותך כאוב באת מעפר ואל עפר תשוב,
עטוף בתכריכים, בוכה לו שם בין כל המלאכים,
איך אלוקים קטף בדם את היפה שבפרחים ?
בוכה בכח התפילות כולי תקווה שאתה שומע,
כי הפצעים לא נסגרו.. אדיר כולי מתגעגע,
והחיוך שלך חסר לי עם הזמן כל הזמן,
רוצה לדעת מה קורה איתך תיתן לי סימן,
והאש שעוד קוראת לי לא נמצאת שם באמת,
מנהיג אדיר שנעלם - האם יחזור או כבר מת ?
עם מן עצבות שכזאת בעיניים,
אתה עולה לקשט את השמיים,
קולך נדם כולי מרגיש מיותם,
כאב כל כך אדיר.. האם אתה שם ?
כולנו כאן בוכים עכשיו זה בטח לא מה שרצית,
לא נשכח את החיוך שלך ואת כל מה שהיית,
אהובנו.. אתה שלנו ושלנו תשאר,
הים מלוח וסוער כי הוא איבד היום חבר,
מוזר לדבר עלייך ולא אלייך,
להכיר במציאות שלא נראה שוב את פנייך,
ענה לי אלוקים ספק תשובות כאן ועכשיו,
עשה שלא יקרה לו כלום בבקשה תשמור עליו,
ניצן שלא פרח עוד לא הכרת את העולם,
האם אתה תחזור ? בבית מחכים לך כולם,
זה לא נתפס ואכזר אתה נקטפת צעיר,
הנשמה הכי טהורה שגן עדן הכיר, אי פעם.
עם מן עצבות שכזאת בעיניים,
אתה עולה לקשט את השמיים,
קולך נדם כולי מרגיש מיותם,
כאב כל כך אדיר.. האם אתה שם ?
כל פריטה על הגיטרה
כל מילה היא בשבילך
עכשיו אתה נמצא רחוק
אבל בלב אני איתך.
אני יודע שאתה רואה
אני יודע שאתה שומע
כל דמעה היא הוכחה לכך שאני מתגעגע.
איך זה קרה לנו ? הלכת לתמיד
אדם בא לעולם הזה ובעולם יש לו תפקיד.
תנוח עם השלווה שלך אי שם במרומים
אוהבים אותך כולם לעולמי עולמים
