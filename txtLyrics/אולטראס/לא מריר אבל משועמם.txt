כלום כאן לא בסדר, איך הכל כאן הסתבך כל כך,
מתבודד בחדר, מדמיין שכל זה לא קיים.
השתגעו כולם כאן, כמה זמן רצים אחרי מיליון?
זה לא משנה עכשיו, זה שינה בזמן האחרון.
מדברים שלום כאן, מדברים מזרח תיכון חדש,
לא יודע למה - קצת קשה לי להיות נרגש.
איך גם כאן ביננו כבר היו זמנים טובים יותר,
מסתמן כאן מתח, ומי יודע מתי זה יגמר.
מחר אולי יהיה בסדר, נחשוב שכלום כאן לא קרה,
ניסע רחוק, נעצום עיניים, נגיד שמשהו השתנה.
בחום הזה נשכח מזה, נחכה שיפתרו השאלות.
ורק כאן בינתיים שום דבר כמעט לא השתנה,
כבר כמעט שנתיים כאן עומדים באותה התחנה.
משחקים בכאילו, מקווים שאולי זה יעבור,
גם הלילה אפילו ‟ נחכה לך, אולי תחזור.
בעולם של סדר - להיכן בדיוק רצים כולם?
מתבודד בחדר, לא מריר אבל משועמם.
