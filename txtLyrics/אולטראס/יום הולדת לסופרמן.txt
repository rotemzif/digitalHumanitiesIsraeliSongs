היום יום הולדת לסופרמן,
עברה לה עוד שנה, אבל הוא לא סופר כבר.
זר של שקרים מונח על הראש,
על הגב תלויה גלימה מקומטת.
לפעמים הוא אז נזכר איך הציל את העולם,
עף בין יבשות וים.
אבל היום הוא לא מצליח להציל גם את עולמו שלו,
הקורס לו לאיטו.
היום יום הולדת לסופרמן,
זקן על הפנים והראש מתפוצץ כבר.
חולה, מקווה להספיק למות,
עוד לפני שהחורף יגיע.
היום יום הולדת לסופרמן,
עוד שנה עברה - ומה השתנה כבר?
אבק מצטבר גם על גיבורים גדולים,
ואין מי שרואה ומי ששומע.
הם אמרו לו שסופרמן תמיד מנצח,
ומה הם יגידו עכשיו?
