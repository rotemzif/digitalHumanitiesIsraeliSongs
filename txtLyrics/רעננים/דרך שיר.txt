מילים לומר כדרך שיר,
מילים לשיר שבחי הדרך
פרחי הבר ואור התכלת
בושם ימי ניסן.
חולפות ביעף סיעות כנף
צמרות ברושים נעים ברוח
חמסין צפוי חלון פתוח
רותם חולות לבן.
זו דרך שיר הסכת ושמע
ברושים, חמסין, פרחי הבר
זו שפת השורש הטמון
עולה אליך מנבכי האדמה.
ואם קצרו רגעי השיר
ונשארו מילים בדרך
הן כבר נפתח פרח הפרח
תמו ימי ניסן.
ויום אחד לפני מחר 
לשוב לבוא עם שיר בדרך 
זו דרך שיר חולפה עוברת 
בשם ימי ניסן
