ציירתי שמיים אדומים 
ציפור עפה חופשייה 
ואני מוכן לדרוס אותה לטרף 
בכל רגע כי גם אני נמצא בציור 
והפחד שתלכי חזק ממני 
כתבתי עלייך תוכלי לשמוע 
אם תכנסי אל תוך הפסנתר 
ואני אסגור את המכסה הכבד 
אשב עליו ולא אתן לך כי גם אני נמצא בשיר 
והפחד שתלכי חזק ממני 
חלמתי חלום את עוזבת אותי 
ואני שוכח מי אני 
ואחר כך נפגשנו בטעות ברחוב 
ונראית בדיוק כמוני שטוב כי גם אני נמצא בך 
והפחד שתלכי כי גם את נמצאת בי והפחד שתלכי
