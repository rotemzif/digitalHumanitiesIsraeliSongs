אריק קורא לעצמו אריק 
אוהב את מרים שקוראים לה מרי 
שאוהבת את דויד שקוראים לו דיוויד 
והם גרים בתל אביב שקוראת לעצמה ניו יורק 
נפגשים כמעט כל לילה בבאר 
אריק שותה בלאדי מרי 
מרי תמיד צובעת ת'שיער 
ודיוויד כותב שירים על מפיות נייר 
וכל אחד הולך הביתה לבד 
אריק עובד במשרד פרסום 
מרי מעצבת חלונות ראווה 
דיוויד לא עובד בכלום 
מתכנן כבר שנים ספר שירי אהבה 
נפגשים כמעט כל לילה בבאר 
אריק מחפש עם העיניים בקירות 
למרי רוקדת הרגל מתחת לשולחן 
ודיוויד מודאג כי נגמרו המפיות 
וכל אחד הולך הביתה לבד 
אריק מאמין באסטרולוגיה 
מרי בפסיכולוגיה וגורל 
דיוויד חושב לחזור בתשובה 
אבל לא מאמין לשום דבר 
ניו יורק ללא הפסקה 
עיר שלא מאמינה בעצמה 
מרי נושכת שפתיים 
אריק מדליק סיגר 
ולדיוויד יושבת בבטן מועקה 
וכל אחד הולך הביתה לבד
