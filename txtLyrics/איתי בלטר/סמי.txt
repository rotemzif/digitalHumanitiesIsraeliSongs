הם מצאו גופה 
בין הסלעים בחוף בת ים 
בחור לבוש בגדי אישה 
כולו חורים ודם 
השוטר מקסים 
בלב קילל הו אלוהים 
אני לא יכול להסתכל 
איזה אנשים חולים 
את הגופה לקחו 
פתחו בחקירה 
השוטר בלש מקסים 
קיבל ת'הוראה 
לצאת לשטח לבדוק ת'מצב 
לחקור אנשים להציב מארב 
למצוא את הרוצח במבצע מהיר 
למנוע פאניקה בעיר 
הוא יצא בלילות מחופש לאישה 
למען האמת אישה דיי יפה 
במועדונים מפוקפקים הוא הסתובב 
משהו בתוכו התחיל להתערבב 
סמי היה גבר קשוח 
לא פחד מאף אחד 
פילטר חום מגן דויד 
קעקוע על היד 
החנה ת'ב.מ.וו מול הקיוסק 
עמדה אישה מיד נדלק 
מותק יש לי את כל הערב 
ואשראי גדול בבנק 
מקסים הרגיש איך עולמו 
מתנתק ומתמוטט 
הוא הסכים ממש לפני 
שהדמעות עמדו לצאת 
בנפשו נפרץ סדק מר 
אמת כואבת גורל צוחק 
כמעט והתקרב 
את סמי לנשק 
בחצות לאור נרות אכלו במסעדה 
התמזמזו והתחבקו לא הרגישו מבוכה 
סמי שאל רוצה לחזור חזרה 
או לבלות את כל הלילה אצלי בדירה 
לבלות הלילה איתי במיטה, אה? 
אז הם עלו לדירה 
שתו קפה קראו שירה 
העיניים בערו בתשוקה אדירה 
השוטר מקסים כמעט את סיפורו חשף 
אך בין ידיו הבטוחות של סמי הוא נסחף 
לאט לאט כבה האור 
שניהם הורידו ת'בגדים 
וסמי מעליו נועץ בו סכינים
