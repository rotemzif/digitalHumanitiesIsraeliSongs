הכאב שלי שטף 
את כל המדרכות
בהן הלכת בעיר הזאת
הוא היה חזק ממני
הילד מבפנים
דיבר אלייך עשה קסמים
לא שמעת את סוף הסיפור
לא ניסית להתאפק
להבין את השיעור ולחבק
רקדת על הבלוק
הכי גבוה בשכונה
זזה בתנועות גדולות 
תזהרי מנפילה
זה היה מול העיניים
היה מונח על השולחן 
לא היו לי הגנות
לא הייתי מוכן
בחלום הכי גרוע
ברומן הכי צהוב 
לא דמיינתי שזו את שבאת לגנוב
נתת לי את הגב
ראיתי מבפנים
רצתי אחרייך דרך השנים
חשוף ומתאבל 
רוצה לשמור אותך 
מהעבר שלי מהעתיד שלך
לקחת אותי למטה
למקום ממנו באתי
שם אין לי עוצמה
ואין לי אלוהים
הם חייכו אלייך
ערומה כמו שאני
נתת להם לגעת
הם ביקשו אותי
זה היה כתוב למעלה
היה ביננו במיטה
נמצא בכל מכתב
קיים בכל מילה
בחלום הכי פרוע
ברומן הכי עצוב
לא דמיינת שתחפשי אותי שוב
האור שלי זהר
על כל המדרכות
בהן הלכת בעיר הזאת 
הוא היה חזק ממך
הילד מבפנים 
גילה לך איך עושים קסמים.
