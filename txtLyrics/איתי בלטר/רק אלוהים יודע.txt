כביש שחור שמיים ריקים 
עזבתי בית חם ומשפחה 
הנוף הלא מוכר 
לא מוסיף לביטחון 
שאיבדתי ממילא 
רק אלוהים יודע 
אם היא תחכה לי 
אם היא רק חלום של משוגע 
הרבה אומרים זה מעשה אמיץ 
לעזוב הכל לשנות גורל 
אני כבר לא בטוח 
מה צריך אדם 
יותר שכל או יותר מזל 
רק אלוהים יודע 
אם היא תחכה לי 
אם אני טוב או סתם מנוול 
כמו גנב ברחתי מהבית 
שגרתי בו שנים 
לא רמזתי לא הכנתי אף אחד 
כי לא היו לי הסברים 
זה קרה כל כך מהר 
כל כך לאט במחשבות 
המכונית נסעה כאילו מעצמה 
ידעה את הסיבות 
לחות גבוהה וערפל 
אני נוסע במהירות 
הכביש המתפתל 
משקר ומהתל 
כל עץ נראה כמו דמות 
רק אלוהים יודע 
אם היא תחכה לי 
מה נכון ומה טעות 
כשאשתי תקום בוקר 
אני אהיה כבר בהרים 
רחוק מכדי לחזור 
ולתקן את הדברים 
והיא תבכה ותקלל 
ותעיר את הילדה 
שתשאל בקול מתוק 
איפה אבא'לה שלי 
ואמא למה את בוכה 
הרבה אומרים שהחיים 
הם מסלול כתוב מראש 
ואנחנו רק נוסעים 
לפי כיוון החץ 
מה שקורה 
צריך לקרות 
רק אלוהים יודע 
אם היא תחכה לי 
אם למסע הזה יש סוף
