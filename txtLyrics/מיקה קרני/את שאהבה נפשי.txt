אני ישנה וליבי ער
קול בדלת דופק
קורא פתחי לי
נפשי יצאה בדברו
גופי איבד אונו, פתחי
שראשי נמלא טל
אך אצבעותיי כבדו על המנעול
ודודי חמק עבר
ביקשתיו ולא מצאתיו
קראתיו ולא ענני
אקומה נא ואסובבה בשווקים וברחובות
בהרים ובגאיות אבקשה את שאהבה נפשי
אך לא מצאתיו
תפסוני השומרים
מהסובבים בעיר
היכוני פצעוני נשאו רדידי
נותרתי ערומה כביום היוולדי
שם מצאתיו בוקע ממעט היותי
קורא הוא מתוכי
פתחי לי
