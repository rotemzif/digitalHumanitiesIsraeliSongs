ענני נוצה בשמיים
מישהו רץ על קו מים
העיר מתגלגלת בהילוך איטי
עוד מעט...
הוא ינשק אותי
שעת בין ערביים
העפעף קצת מכביד על העין
הנה כמעט נסגר היום
עוד מעט...
היא תנופף לי לשלום
כמה פשוט
לרצות אותך עכשיו
כשאני לבד
אני פוחדת
כשיהיה לי עצוב
אני ארצה אותך שוב
עכשיו כשאתה לא איתי
מה זה חשוב
שניים עם ילד חוזרים מהים
אנפיות לבנות מתכסות בענן
מאחורי נעצמת העיר
עוד מעט...
את תשירי לי שיר
כמה פשוט
לרצות אותך עכשיו
כשאני לבד
אני פוחד
שכשיהיה לי עצוב
אני ארצה אותך שוב
עכשיו כשאת כבר לא איתי
מה זה חשוב
