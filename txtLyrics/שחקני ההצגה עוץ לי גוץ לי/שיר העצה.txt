בכנף זנביון לפני יומיים 
נולד חמור בן זנבתיים 
הלאסור או להרשות 
להזדנב בשני זנבות 
לכל חמור בדרך קבע 
כמה זנבות נותן הטבע 
זנב אחד 
וזנבתיים? 
רק לחמור חמורותיים 
יש כאן שמץ סכנה 
לבטחונה של המדינה 
כמעט שלא, אם לא ידרוש 
אותו זנב להיות לראש 
ובכן, כשר, אבל לשמור 
כל הזנבות רק מאחור 
הלאה 
מאז ליל אמש, מלך רם 
הולך הסהר ונפגם 
ואם זה ככה יתפתח 
יהיו לילינו בלי ירח 
וזה משפיע על העם? 
כמעט שלו, מלכי הרם 
אבל אומרים, באין ירח 
קשה לכלב הנובח 
והכלבים בלי נביחה 
מה בצע בם לממלכה 
לשלוח חללית למעלה לבדק הירח 
הלאה 
אתמול ברפת עין חרוש 
נולדה עגלה שאין לה ראש 
וזה מפריע לה להיות 
פרה כיתר הפרות? 
לא, אדרבה, וכבר שמעו 
איך היא גועה אפילו מווווו 
בלי ראש? 
ובכן, באיזה אופן המו יוצא לה? 
יוצא דופן 
וזה מזיק לממלכה? 
לא ביותר, ככי ככה 
ובכן כשר 
הלאה 
מלכי הרם, בכפר בית רחם 
אתמול בעוז ותושיה 
אז מה קרה בכפר בית רחם? 
אשה המליטה שלישיה 
האין בכך פריצת גדר? 
כמעט שלא 
ובכן כשר 
שלחו בשמי אלפי ברכות 
עם רבע זוז (בררר...) 
טוב קצת פחות
