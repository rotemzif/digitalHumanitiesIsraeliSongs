תבנה לי מגדל תספר סיפורים
ותבנה מסילות של רכבת
שאדע כשתלך לאן לעלות
לחפש אותך שוב בסתר
ולחשוב שיכולתי
עוד פעם אחת
לשחק שוב משחק של הרגש
לשקר לעצמי שאוכל שוב לצחוק
עוד שנייה ואני מתפרקת
תבקש שארצה רק אותך
ואולי אהיה לשנייה מתמסרת
ואברח ואומר לא ארצה לעולם
ואחר כך אהיה מתייסרת
ואצרח בתוכי על ימים שעברו
בעיניים דומעות לעת ערב
ואחרוט על קירות בדידותי השלווה
בכל יום שאני מתעוררת 
ואבנה מגדלור עם אורות לבנים
לסמן רק לך את הדרך
שלא תתנפץ על שובר שנבנה
שאהיה לשנייה מאושרת
ואמסור שפיותי ואמכור את חיי
לנשיקה אסורה מרתקת
אחפש בסירות מפרשים לבנות
מילים שאמרת בסתר
