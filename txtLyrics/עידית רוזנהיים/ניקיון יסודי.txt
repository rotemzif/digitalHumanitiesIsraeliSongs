אנחנו עושים ניקיון יסודי
קירות, חלונות, לבבות ובגדים
סבון ומברשת, מטלית משומשת
ודלי, מטאטא ומקל וצינור
ומי שרוצה שיבוא לעזור
ספרים ומגף, סירים ומשקף
בובה ישנה שנשבר לה האף
מגף משופשף משנה שעברה
המון אוצרות אבודים במגרה
צלחת סדוקה, קומקום וקנקן
תמונה מחוקה, בדיחה עם זקן
תנור שחימם בעיקר את עצמו
וספר אחד ששכחתי את שמו
אנחנו עושים ניקיון...
המון גפרורים עם ראשים שרופים
המון זכרונות שהיו יפים
לוח של קיר משנת תשכ"ח
חלון משומש לזרוק אל הפח
שרוול שמגיע כבר עד למרפק
כדור שפקע וגמר לשחק
מכסה ישן שאבד לו הסיר
תמונה על מסמר שאבד לה הקיר
אנחנו עושים ניקיון...
