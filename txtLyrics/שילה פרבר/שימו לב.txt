שימו לב, שימו לב
זאת אני רק משופרת
לא לוקחת ללב
אני בכלל לא סופרת
כל דפקט שמתקרב 
לתת לי מילה מיותרת
אני אפילו לא עוצרת 
אין לי זמן להסתובב
דיכאון, לא אצלי 
יצר הרס לא עצמי
כה פטורה ומוארת 
בגירסתי המנוטרלת
לוקחת הכל במידה 
ולא עושה עניין
לא שותה, לא בוכה 
לא תסכול, לא מבוכה
משתלבת בשמחה
ביום האהבה
אני חוגגת אהבה לעולם
טם טם טם חייכנית ומפוייסת
וקמה מוקדם, לא עצבנית ולא כועסת
מרגישה כל כך שייכת
למשפחת האדם
תורמת את חלקי 
גם מתנדבת כמו כולם
יש טעם ויש תכלית 
וזה ברור לי תמיד
ברור לי כשמש הזורחת מעלי
הציפורים הם ידידי 
ועוד מעט נתחיל לרקוד 
כמה טוב להיות אני
(כן בטח, הלוואי)
