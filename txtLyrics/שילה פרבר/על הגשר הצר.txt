על הגשר הצר שכולם מדברים
בשפלת הנהר שנפלה בין הרים
על הכביש הקצר שמסומן בשחור
שהתחיל פה בצד ובצד הוא יגמור
על הדרך כמעט, כן כי כל מה שאת
נראה עכשיו פתאום כל כך מעט
ואם יש סיכוי אז תמיד רק אחד
ותמיד הוא קלוש ובככה נשמט מהיד
מחר יסתדר לי חלון פתוח
שלושה כוכבים רחוקים ורוח
והעולם הגדול, העולם האמיתי
כנראה מסתובב
רק הסיבוב שלו איטי מידי
את טעם החול שנמצא בתחתית
למדתי לאכול כאן כל יום בכפית
מגביע של בדולח שתיתי גופרית
והדם שירקתי ישאר ואף פעם לא יגליד
עוד יהיו לי כנפיים לא יהיה לי עבר
מלמעלה יפה גם שפלת הנהר
ואת טעם החול שנמצא בתחתית
איזה חול, לא זוכרת
בטח עפתי תמיד
