יש בחוץ עולם 
אך לי דבר הוא לא הציע 
על השלבים שבסולם 
אני צופה מהיציע 
יש בחוץ צבעים 
יש צבעים גם בהירים 
יש מסלול לכל כוכב 
ובית חם אליו הוא שב 
מה יהיה איתי 
מתי יאיר גם הכוכב שלי? 
היו לי תוכניות 
רק שעכשיו איני זוכרת 
מה רציתי להיות 
בטח מישהי אחרת 
בלילה וביום 
אצלי תמיד חשוך בחדר 
אני בוכה אבל לך 
תמיד אומר שאני בסדר 
מה יהיה איתי 
מתי יאיר גם הכוכב שלי? 
יוצאת את הרחוב 
מלווה אותי רק פחד 
כמו חבר מאוד קרוב 
אני איתו, כן באנו יחד 
יש בחוץ עולם 
שאף פעם לא חיכה לי 
אל תשאל אותי עכשיו 
אני אגיד שלא אכפת לי 
מה יהיה איתי 
מתי יאיר גם הכוכב שלי?
