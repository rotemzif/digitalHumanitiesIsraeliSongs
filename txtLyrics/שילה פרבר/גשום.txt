גשום אצא לרחוב הקר
אותה שלולית פרצוף מוכר
קצת עצוב אותו דבר
מעיל ארוך שלא נסגר
החורף רק אתמול חזר
עלים נשרו פה בכיכר
הכל נשכח הכל עבר
הכל ארוז הכל נגמר
אתמול היית צריכה לראות
הרחוב נמלא פתאום אורות
מתי טיילנו כך ברחוב
מתי ידענו לאהוב
גשום ולאן שלא אברח
רק עץ עירום שלא יפרח
כל כך רוצה לראות אותך
ליבי גשום ומנוצח
זה עוד מכתב שלא אשלח
כן מה אכפת לך את המשכת
הכל אבוד הכל נסלח
הכל נזרק מזמן לפח
עלים נושרים על מדרכות
והיונים נראות שמחות
בכל מקום רק מטריות
ואנשים רוצים לחיות
אתמול היית צריכה לראות
את השדרה עם הנרות
היית צוחקת עם כולם
יש רק שמח בעולם
