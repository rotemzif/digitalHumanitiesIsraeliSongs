קמתי עם הבוקר והרגשתי איך בפנים
יש לי עוד מקום אלייך
לא ראיתי צבע לא שמעתי ציפורים
כי ריק המקום בלעדייך
יש לי רק מקום אלייך שמור
הולך אל השדות בשולי הדרכים
לספר את כאביי לרוח
הים שלי גועש והגלים סוערים
אני צועק אל המרחב הפתוח
יש לי איזה מצב רוח
כמה זמן עוד יעבור
מבולבל ושיכור
כמו צל על קירות ביתי
הזיכרון שאת השארת
חסרה לי את
ונשארתי לבדי
אני רוצה להיות אסוף בין זרועותייך
אני רוצה להיות עטוף בשמיכותייך
