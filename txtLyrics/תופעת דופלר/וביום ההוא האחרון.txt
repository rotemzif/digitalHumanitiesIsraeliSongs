וביום ההוא האחרון
לא הייתי מלך ולא אדון
את חושי הרדומים היא כבשה
שלוחה לי ממרומים.
וביום ההוא האחרון
לא נותר לי פתח ולא חלון
להציל את נשמתי
הסחופה מרוח הקדים.
היא היתה המלכה היחידה
לממלכה שלי
מלך קוביות משחקים
כשליד מיטתי היא חלפה
לא היו מלאכים
רק היא ואני עפים
כנוצות כרים.
וביום ההוא האחרון
התעוררתי ריק מחלום עירום
אין למלך פתרונים
וראשו עטור זרי קוצים.
וביום ההוא האחרון
לא נותר דבר מסיפור ראשון
וכדרך השוטים
גם אני נמלטתי לחיים.
היא היתה המלכה...
