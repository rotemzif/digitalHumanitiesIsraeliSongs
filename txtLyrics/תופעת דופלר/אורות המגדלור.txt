מה קרה להבטחות שהובטחו עם השנים
דומה שעם הזמן גוועו איתנו
הן שקעו בים החול כמו התרנים בסערות
מתעקשים לשווא לצוף, כמו כולנו
אין אורות של מגדלור לכוונינו בין סלעים
אין כיוון ואין סיבה רק טפיפת הצועדים.
מה קרה לרעיון שכה הלהיב עם השנים
מה אירע שעד כדי כך הגענו
ערפילים כבדים מדם חוסמים כל אור בעננים
פעם הן האור היה פה בכולנו
סתיו גשום מעונן חלקית המפריע להביט
אין חלום ואין תקווה נותרים סיוטים
ברחובות מוכי חשמל אני צועד אחר חצות
כבר נגמר הקרנבל, הליכלוך המשקאות
האשפה היא חלק מן הנוף
הצלילים קורעים את עור התוף
רק הראש עוד מאזין
לקולות ברקיע השביעי
הבטחות שלא קוימו עומדות בתור הלשכות
מי פילל למה שמצאתנו
אש צולבת, פעילים ומנהיגי המפלגות
מבטיחים ליטרת בשר עבור קולנו
רק חיים ללא שמות בבתי הקופסאות
נמלים בתור ארוך מבקשות סיבה לחיות
ברחובות מוכי חשמל אני צועד אחר חצות
כבר נגמר הקרנבל, הליכלוך המשקאות
האשפה היא חלק מן הנוף
הצלילים קורעים את עור התוף
רק הראש עוד מאזין
לקולות ברקיע השביעי...
