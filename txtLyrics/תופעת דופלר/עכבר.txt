אש חמה בנשמה שלי
שורפת את החלומות
חודרת לשמיכה שלי
קוטעת את הנשימות
מבקשת לחטוף את כולי
להשכיח מהיום את אתמולי
יש עכבר בנשמה שלי
מכרסם את כל הערכים
פוגע באדם שבי
דובר בשפת האנשים
הוא אוכל ואוכל ואוכל הכל
ואנחנו קבורים עמוק בחול
מי ראשון פה ומי האחרון
עד לאן הוא יגיע
ומתי יפול
החיידק בנשמה שלי
מרגיש כשאני נשבר
צובט במחשבה שלי
צובע לי את המחר
מי המלכודת ומי הגבינה
אני נסוג לעמדות ברות הגנה
הוא אוכל ואוכל ואוכל הכל
ואנחנו קבורים עמוק בחול
מי ראשון פה ומי האחרון
עד לאן הוא יגיע
ומתי יפול
העכבר כבר בדירה שלך
הורס את כל הרהיטים
בסוף כשיסיים איתך
ימצא ודאי גם אחרים
קשה לברוח ממה שבראש
או מאלה שאומרים שאין ממה לחשוש.
הוא אוכל ואוכל ואוכל הכל
ואנחנו קבורים עמוק בחול
מי ראשון פה ומי האחרון
עד לאן הוא יגיע
ומתי יפול
ומי הבא
הבא בתור לגרדום?
