סוללים כביש גדול שחוצה את המדינה
ולי אין מספיק מים להשקות את הגינה
בתי מגורים, מרכזים של קניות
על שפת הים הם החליטו לבנות
על הגבעות שבהן שיחקתי
וכפות רגלי יחפות
השטן מבקר פה לעתים תכופות
בדרום הם הקימו כמה מפעלים
שלא מפסיקים ליצר רעלים
גם בנחל ההוא התרחץ השטן
ואנשי הצפרדע הם אנשי הסרטן
ואתם יושבים שם למעלה
עסוקים בלתפור חליפות
השטן מבקר פה לעיתים תכופות
זמן לא רב יעבור מעלינו 
עד שכל הפורח יבול 
ורק אז אולי הם יבינו 
כסף אי אפשר לאכול
סוללים כביש גדול שחוצה את המדינה
ולי אין מים להשקות את הגינה
בתי מגורים, מרכזים של קניות
על שפת הים הם החליטו לבנות
ונראה שבכל ההיסטוריה
ולאורך כל התקופות
השטן מבקר פה לעיתים תכופות
