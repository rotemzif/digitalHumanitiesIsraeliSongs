בבית קטן שם בקצה המושב
בין עצי הברוש נוצץ לו כוכב
אני ואת שם מצאנו מסתור
אך אותנו גילו ולקחו אותך, אור.
ילדה שלי כשמך הוא אור
לקחו לי אותך ולי פה אפור
לבי כמו הרעם, אין ברק בעיני
זוכר אותך תמיד בכל מחשבותי.
ילדה שלי אנו עוד ניפגש
רק על זה חולם ולבי מתרגש
יום זה עוד יגיע שלווה תחזור
אלוקים יפתיע, תחזרי כבר אור.
קטנה שלי, אותי אל תשכחי
אוהב אותך אני, בי נא תבטחי
רוצה לדעת, להיכן אותך לקחו
אני אביך, ביתי, זאת הם שכחו.
גוזל שלי את מחמד עיני
עלייך אלחם בכל כוחי ונשמתי
חכי לי ואבוא משם אותך לקחת
אנו נתאחד שוב ונהיה ביחד.
