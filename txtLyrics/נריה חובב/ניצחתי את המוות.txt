כשנולדת ילדי
נולד הילד שבי
וראיתי את בריאת האדם
ויהי אור בתוך ליבי
וכשכף ידך הקטנטנה
בכף יד נעלמה
ראיתי את זריחת המאורות
ויהי טוב על הנשמה
איתך ילדי
ניצחתי את המוות
איתך ילדי
נולדתי מחדש
ממך ילדי
מצאתי את האושר
ומה שסתם
הפך להיות ממש.
כשנולדת ילדי
עלה שוב הכח שבי
והרוח נשב וסער
וטפח והיכה על גבי
וכשקראת אבא לראשונה 
והוספת חיוך של מלאכים
ראיתי את בריאת העולם
וגיליתי את טעם החיים.
