אני זוכר את החיוך שלך 
תמיד צוחקת עם כולם, ולא עוצרת לעולם 
עיני שקד ונקודה של חן 
הכי קרוב אל השפה. 
הייתי בא איתך בסוף כל יום 
נוסעים הבייתה עם 'גוטייה' 
היית צורחת בכולי קולות, 
כמו לא אכפת לך מה יהיה 
תכננת איתי עתיד ורוד 
איך לא ידעתי מה עומד לקרות 
מה, לא הייתי נותן 
תמורת עוד כמה רגעים של חסד 
להחזיק את ידך, לראות אותך עוד פעם מחייכת 
להספיק להודות לך 
על כל הרגעים שנו יחד ולספר לך סיפור 
על קרן אור אחת קטנה שנרדמה 
קניתי לך מצית לכבוד הנסיעה 
כדי שתמיד תהיה לך אש 
חרטתי את שמך ואת התאריך 
כמו ידעתי מה עומד להתרחש 
הו כמה שאני כועס 
מניח זר פרחים ומעלי יורים 
מה לא הייתי נותן 
תמורת עוד כמה רגעים של חסד 
להחזיק את ידך 
לראות אותך עוד פעם מחייכת 
להספיק להודות לך על כל הרגעים שלנו יחד 
וללחוש לך בסוד 
על כמה שאני מתגעגע...כמה שאני אוהב אותך 
בלילות חולם עליך מרחפת בשמיים כמו מלאך.. 
תמיד ארגיש בנוכחות שלך 
בכל מקום שבו אלך 
ויום אחד כשאפגוש אותך, 
אני אשאל למה ואיך 
מה לא הייתי נותן 
תמורת עוד כמה רגעים של חסד 
להחזיק את ידך 
לראות אותך עוד פעם מחייכת 
להספיק להודות לך על כל הרגעים שלנו יחד 
לספר לך סיפור , על קרן אור אחת קטנה שנרדמה
