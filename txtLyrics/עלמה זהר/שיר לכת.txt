צפה עם הזרם
לא ממהרת לשום מקום
כביש והנוף תחתיו
נפרש עצום ורב
היה שלום
הקסם בדברים הזמניים
היופי החבוי בלא מושלם
אהבות מזדמנות, נדודים נצחיים
היה שלום
אם אפגוש בך עוד פעם
בדרך הארוכה
אני שומרת את הטעם
של הנשיקה ההיא
המתוקה
היה שלום
מתמסטלת מהרוח
קשובה לפעימת הלב של העולם
התעופפתי מבעד לחלון הפתוח
היה שלום
את לא אישה של אף אחד, אתה אומר
יכול להיות שזה נכון
אף פעם לא היטבתי להתמסר
היה שלום
אז שמור למעני על עצמך
אתה היקר באדם
שמחה שנקרתי בדרכך
היה שלום
