אהובתי השיר ששרת אתמול הוא אור גדול
בתוך עולם שאין בו נחמה
חוץ מהשיר הזה אין לנו שום סיבה לחיות לנצח
את אומרת, בשביל מה?
בסוף יצא מתוך הים מן גל שחור 
את לא תדעי בכלל מאיפה בא
והוא ישטוף, יסחוף כל מה שבדרכו
ומי שלא ידע לשחות יטבע
אני ואת נבנה תיבה
מים רבים אז יכסו את העולם
אני ואת נישן עם הדגים
וכשיקיץ הקץ על כל מה שקיים
תשימי את ידך בכף ידי
יסתחררו מערבולות במצולות 
ובלילות יפלו הכוכבים
נשכב בשקט ונראה את הקולות 
לא תאמיני כמה הם קרובים
אני ואת על אררט
צונאמי מיי לאב
אהובתי חיים שלמים עברו כמו רגע קט
אני ואת נשארנו אחרונים
וכשחושבים על זה הכל קרה כל-כך לאט
היה לנו עוד נצח נצחים
תוהו ובוהו, חשכה על פני תהום
ועל המים רוח אלוהים
ארבעים לילה וארבעים יום
תראי, עוד רגע מגיעים
אני ואת נצא חיים
צונאמי מיי לאב
מופע של זיקוקי די-נור בכור הגרעיני
גשם רדיואקטיבי בכל מיני צבעים
צונאמי מיי לאב
