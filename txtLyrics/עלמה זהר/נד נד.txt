אני קופצת לביקור
אצל מאניה ודיפרסיה
דברים שאסור
הן עושות בפרהסיה
כמו למשל
להגיד למישהו זר
בוא נעשה אהבה
הן מוזגות לי תה מתוק
מגלגלות עלה ירוק
מותר לבכות
מותר לשתוק
להראות לכל העולם
את הלב שנשבר
נד-נד, נד-נד
על כיסא הנדנדה במרפסת
של דיפרסיה ומאניה
הכל אצלן זה
חלומות באספמיה
כמו למשל שאתה עוד תחזור
ויהיה לנו טוב
הן יוצאות במן ריקוד
לא אכפת להן מכלום
הדבר היחיד שמפחיד אותן
זה שעמום
לפחות אם נרקוד
לא יהיה לנו קר
נד-נד, נד-נד
כשהיו צעירות
כך סיפרה לי אמי
הן עסקו בכישוף
אשפזו את שתיהן איזה יום 
בהתקף של טירוף
מכות החשמל על העור החשוף
נד-נד, נד-נד
