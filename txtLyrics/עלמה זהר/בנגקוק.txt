הזיות על גופך המוכר לצידי
לא נותנות לי לישון
צלקות מלחמה עקובה מדם
חורבן בית ראשון
באישון לילה
יוצאת אל הגן לעשן
להפריח עשן
אוטובוס התהפך בבנגקוק
אנשים נהרגו
הוא טלפן רק לומר שיצא מזה חי
ושלא תדאגו
הוא לא אמר
אם חם שם או קר בלילות
בעונת המונסון
כתבתי מכתב ובו כל האמת
על הלילה ההוא
ושלחתי לך בלי כתובת או שם
בלי לשם עליו בול
אם אתה עוד אוהב אותי
זה בטח כואב גם לך
לא ביקשתי סליחה
אמרת לי אז, אני חי כמו גנב
בלי לתת חזרה
ממציא את חיי מעכשיו לעכשיו
את יותר מדי ישרה
מדענים בניו-אורלינס המציאו מכשיר
שיחזיר את הזמן
הם אומרים שעכשיו הם יוכלו להסביר
איך הגענו לכאן
בשבילי, בשבילך
כנראה מאוחר מדי
לא ביקשתי סליחה
