התרגשתי לקראתך
עבר בי רעד
מחשבה אחת צלולה
בלתי מודעת
עוד מעט...
כמו שכלבים יודעים לפי הריח
כמו שכלבים רצים בשביל לקראת אורח
התרגשתי לקראתך
פרשתי שתי ידיים באוויר
לכשתגיע
רציתי שתבוא בלי להסביר
בלי להודיע
בלי סיבה
כמו שהים גואה בלי נשימה
כמו שצמחים בוקעים לאור מאדמה
התרגשתי לקראתך
השארתי סימנים טבועים בחול
ברגל יחפה
באתי כמו שהכלבים באים
ללטיפה
בלי להתנצל
כמו  פרפרים מסנוורים לאור ירח
כמו הלחישה של הגפרור המתלקח
התרגשתי לקראתך
