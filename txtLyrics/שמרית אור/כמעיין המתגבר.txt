מי מושיט אלי בלילה יד
ומנחה אותי לאור,
מי תמיד כשאני לבד
את נפשי מרע ישמור,
מי מקל מעט מן המשא
ומקהה את הכאב,
מי עובר איתי את המסע
ולרגע לא עוזב -
יש בי איזה כח
שמוסיף לבקוע
שרשים יכה
ובסופה לא יישבר,
יש בי איזה כח
שמוסיף לנבוע,
הוא עוד יפכה
כמעיין המתגבר.
אם תבער האדמה שבי -
יש בי גשם נדבות.
אם תבער הנשמה שבי -
יש בי אלף שלהבות.
אם הדרך תהיה רבה -
הלאה, הלאה עוד אלך -
כי אזכור מאין אני בא
ולאן אני הולך.
