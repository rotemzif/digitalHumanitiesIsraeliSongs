לא רציתי שתראה שאף אני ראיתי
את ידך אשר חלפה על שערי
וליטפה אותו נוגעת לא נוגעת
וחמקה - כמו היינו שני זרים
כמו שני זרים
כמו שני זרים
ידך - נוגעת לא נוגעת
כמו שני זרים.
לא רציתי שתשמע שאף אני שמעתי
את אשר לחשת לי בקול לא קול
ואני - כמו שומעת לא שומעת
משפילה את הריסים, וזה הכל.
כמו שני זרים
כמו שני זרים
אני - שומעת לא שומעת
כמו שני זרים.
לא רציתי שתרגיש שאף אני הרגשתי
את העצב שהכניע את צחוקך
ואני - כמו יודעת לא  יודעת
רק שותקת, רק שותקת ומחכה.
כמו שני זרים
כמו שני זרים
אני - יודעת לא יודעת
כמו שני זרים.
