בלילה, 
אני נשארת לבד 
וכל החדרים גדולים ואפלים, 
כורעים עלי לצערני - 
הולם הדופק, העיניים נפקחות, 
לראות אם מישהו 
מושיט לי את אצבעותיו, 
לגעת במצחי 
ולהפיג את הכאב. 
בלילה, 
אני נשארת לבד, 
הולכים צללים כהים וגוחנים עלי, 
צללים כהים להפחידני - 
אזור הלילה לא מוכן להנחם, 
קר וזר ותופת חרישית, 
נושא איתו. 
לגעת במצחי - איש לגעת לא יעז. 
בלילה, 
אני נשארת לבד 
והשמיכה עלי גדולה ואפורה, 
ולא תוכל לחממני! 
בלילה, 
אני נשארת לבד 
וכל החדרים גדולים ואפלים, 
כורעים עלי לצערני - 
הולם הדופק, העיניים נפקחות, 
לראות אם מישהו 
מושיט לי את אצבעותיו, 
לגעת במצחי 
ולהפיג את הכאב. 
בלילה...
