הגשם שירד ישטוף את התמימות
ושוב נביט באור שותקים ואבודים
אולי נוסיף לחיות, ודאי שלא נמות
כמו תמיד ביחד בודדים
כלום לא השתנה ורק הזיכרונות
עוברים ברחובותיה של העיר
ודאי שלא נמות, אולי נוסיף לחיות
בצל הכתובת על הקיר
כשברדיו מתנגנים השירים
בעיתון הבוקר - פוליטיקה היא דם
איך אנחנו שוכחים ועוברים
ממקום למקום עם הזמן
"הגשם שירד" אני זוכר שאז אמרת
יתפוס את שנינו עדיין באוויר
לא נמות מזה, נובמבר יום שבת
בצל הכתובת על הקיר
כשברדיו מתנגנים השירים...
בעיתון הבוקר - פוליטיקה היא דם
איך אנחנו שוכחים ועוברים
ממקום למקום עם הזמן
הגשם שירד, שטף את התמימות
רק הרוצחים עדיין מחייכים
אולי נוסיף לחיות, כבר אין על מה למות
מתחת לשמיים הנמוכים
