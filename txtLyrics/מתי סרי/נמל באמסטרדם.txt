בנמל באמסטרדם מלחים מזמרים
חלומות ניחרים שריחם ריח ים
בנמל באמסטרדם יש מלח הנרדם
ומולו התרנים מתייפחים בשנתם
בנמל באמסטרדם יש מלח הגוסס
בתוך בוץ שתוסס ריח בירה ודם
בנמל באמסטרדם יש מלח הנולד
בין אדיו החמים של השחר הקם
בנמל באמסטרדם יש מלח המכרסם
ראשיהם של דגים על שולחן מזוהם
הוא חושף את שיניו שרקבו טרם זמן
את שיניו שטרפו מפרשים וענן
מכרסם בזנב ובראש המפוצלח
וקורא לטבח - הי אתה עוד מנה
ולפתע הוא קם וכולו שיהוקים
את קרביו הוא מקיא לתעלות אמסטרדם
בנמל באמסטרדם שם רוקד לו מלח
ובלהט צובט לזונה שתצרח
הוא רוקד בגאון במכנס מזדקר
לקולם המנסר של שרידי אקורדיון
ולפתע כך סתם הוא תופסה בזרועה
ואיתה נעלם בחשכת אמסטרדם
ולמול הפנס הוא שולח ידו
.מרצ'רץ' המכנס ושולף את כבודו
בנמל באמסטרדם מלחים שם שותים
הם שותים ושותים הם שותים שוב שותים
הם שותים לשלומן של זונות הרציפים
שהרבה אלפים מעכו את גבן
לכבודן של פרוצות הנמכר בפרוטות
ומקנחים בבגדם את חוטמם זב הדם
וכשם נזכרים בבגידות נשותיהם
את המכנס הם פותחים ומשתינים עליהן.
