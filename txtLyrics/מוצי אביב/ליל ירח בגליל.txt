ליל ירח בגליל
תן גוער בלבנה.
כנהר קסום זורם השביל,
גולש מהר עטוף צינה.
אור כבה ואור ניצת
בכחול ובזהב,
וכוכב שביט בהיר נישמט,
אולי הגיעה עת לשאול.
אל תשבור את הדממה,
הגליל כולו הוא ים זוהר.
בוא הבט בלבנה
ותן לשקט לדבר.
ליל ירח בגליל,
רכסים כארמונות.
וענן חולף על ההרים,
צילו שקוף על מידרונות.
אור כבה ואור ניצת
בכחול ובזהב,
וכוכב שביט בהיר נישמט,
אולי הגיעה עת לשאול.
אל תשבור את הדממה...
ליל ירח בגליל,
החרמון כגוש חלב.
רוח מנגנת בחליל,
חליל קסמים, כולו שנהב.
אור כבה ואור ניצת
בכחול ובזהב.
וכוכב שביט בהיר נשמט,
אולי הגיעה עת לשאול.
אל תשבור את הדממה...
