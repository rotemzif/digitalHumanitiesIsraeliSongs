קוראים לו קורקי, הוא מיוחד
ואין כזה לאף אחד
קוראים לו קורקי הוא רק שלי
והוא תמיד תמיד איתי
כל כך רציתי קורקינט ולנסוע בשכונה
שיהיה לי קורקינט שלי במתנה
כסוף כזה, מעט מבריק, עם צמד גלגלים 
כידון שבו אני אחזיק בכל הפיתולים
קוראים לו קורקי הוא לא מקשיב לאף אחד
כי קורקי הוא מין קורקינט לגמרי מיוחד
אני רוצה ימינה והוא רוצה ישר
אני צועק קדימה וקורקי נעצר
קוראים לו קורקי, הוא מיוחד....
אמרתי לו קורקי מספיק להשתולל
את כל הילדים אתה מפחיד ומבלבל
אם ננסה ביחד תראה שנסתדר
אם לא אני אחליף אותך בקורקינט אחר
אז קורקי קורקי נעצר, הביט בי בלי לזוז
והוא אמר אתה צודק, צודק מאה אחוז
אם ננסה ביחד באמת יהיה נחמד
אבל אני אף פעם לא מקשיב לאף אחד
קוראים לו קורקי, הוא מיוחד...
