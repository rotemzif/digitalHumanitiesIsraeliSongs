ג'ירפה קטנה עם כנפיים
בישלה לי ארוחת צהריים
היא שרה ורקדה
באמצע המטבח
נתתי לה יד, ושרנו כך:
הי, תגידו
האם אני חולם?
האם תוך שניה הכל יעלם?
הי, תגידו
האם אני חולם?
ואם זה רק חלום - אולי זה יתגשם?
זברה מצחיקה עם משקפיים
צחצחה לי את השיניים
היא שרה ורקדה
באמצע המקלחת
התזתי עליה ושרנו ביחד:
הי, תגידו...
ברווזה מתוקה עם גרביים
התיישבה לי על הברכיים
נתנה לי נשיקה
באמצע האף
חיבקתי אותה ושרנו כך:
הי, תגידו...
פגשתי חברים בצהרים
אהבתי אותם עד השמיים
פתאום הם נעלמו
זה רק חלום, אני יודע
אז למה אני מתגעגע?
הי, תגידו...
