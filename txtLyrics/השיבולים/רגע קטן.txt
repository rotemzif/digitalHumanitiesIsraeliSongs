מתוך בדידות כרתתי ברית של ידידות 
עם השומר של הקניון העירוני 
מתוך עצלות ושיעמום פיתחתי אהבה לכלום 
והבנה שזה זמני 
אני חושב שאנשים שנוהגים להתרגז מהר 
צריכים לספור עד עשר לפחות 
והוא אומר שאנשים שנכנסים אצלו בשער 
צריכים לשים בצד ת'מפתחות 
רגע קצר של הגנה 
רגע קטן של הבנה 
מתוך הרגל אני הולך ומתגלגל 
אל הקניון בכוונה או בטעות 
והוא מעבר לדלפק בודק כל תיק וכל ארנק 
ומחפש שם משמעות 
אני שואל אותו "אם עץ נופל לבד בתוך היער 
ואין שם איש, האם קולו נשמע"? 
והוא אומר שאנשים שנכנסים אצלו בשער 
מרוב מילים, שומעים רק את עצמם 
רגע קצר של הגנה 
רגע קטן ועוד רגע קטן...
