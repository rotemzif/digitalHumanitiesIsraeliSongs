עולה אלי מתוך המים 
כמו הזיה מתוך חלום 
המליחות על השפתיים 
כמעט אפשר אותך לטעום 
את 
זיכרון של ימים אבודים 
מנגינת עולמות אחרים 
כמו שדה של פרגים אדומים 
עוד לא שכחתי את פנייך 
הזיכרון עדיין כאן 
חיים שלמים בעקבותייך 
נסחף כמו טיפה בים 
את 
זיכרון של ימים אבודים 
מנגינת עולמות אחרים 
כמו שדה של פרגים אדומים 
את 
מנוחה של אחרי הקרבות 
הגשמה של כל החלומות 
אור בקצה מנהרות 
את 
ריקודים של שבטים עתיקים 
ערפל על כפרים בודדים 
רחש, קצף גלים נשברים
