ריבונו של עולם, עילת העילות וסיבת כל הסיבות,
אנת לעלא, לעלא מן כולא, ולית לעלא מנך,
דלית מחשבה ותפיסא בך כלל, ולך דומיה תהילה,
ומרומם על כל ברכה ותהילה,
אותך אדרוש,
אותך אבקש שתחתור חתירה דרך כבושה מאתך,
דרך כל העולמות, עד ההשתלשלות שלי במקום שאני עומד,
כפי אשר נגלה לך, יודע תעלומות,
ובדרך ונתיב הזה תאיר עלי אורך,
להחזירני בתשובה שלמה לפניך באמת,
כפי רצונך באמת, כפי רצון מבחר הברואים,
לבלי לחשוב במחשבתי שום מחשבת חוץ
ושום מחשבה ובלבול שהוא נגד רצונך,
רק לדבק במחשבות זכות צחות וקדושות
בעבודתך באמת בהשגתך ובתורתך,
הט לבי אל עדותיך, ותן לי לב טהור לעבדך באמת,
וממצולות ים תוציאני לאור גדול חיש קל מהרה,
תשועת השם כהרף עין,
לאור באור החיים כל ימי היותי על פני האדמה,
ואזכה לחדש נעורי, הימים שעברו בחושך,
להחזירם אל הקדושה, ותהיה יציאתי מן העולם כביאתי,
בלא חטא, ואזכה לחזות בנועם ה' ולבקר בהיכלו,
כלו אומר כבוד, אמן נצח סלה ועד.
