יש עשר עלמות חן בוינה 
יש למוות כתף כדי לבכות 
יש סלון עם מאות חלונות בו 
ויש עץ ליונים המתות 
והאור שנתלש מן הבוקר 
בגלריית הקרח הוצב 
איי, איי-איי-איי 
קחי עוד ואלס, קחי עוד ואלס 
קחי עוד ואלס עם מחסום על שיניו 
אני רוצה בך, רוצה בך, רוצה בך 
על כסא עם עיתון שגווע 
בתוך כוך בסופו של הפרח 
בחדרון בלי זכרון אהבה 
במיטה בה הירח הזיע 
בצעקה של פסיעות בחולות 
איי, איי-איי-איי 
קחי עוד ואלס, קחי עוד ואלס 
קחי וחבקי את כתפיו החולות 
עוד ואלס, עוד ואלס 
עוד ואלס, עוד ואלס 
הוא בעצמו בא לנשוף ריח ברנדי וסוף 
וטובל את זנבו בגלים 
יש בוינה אולם של קונצרטים 
ופיך הוא אמן מפורסם 
ויש בר שכולם השתתקו בו 
זה הבלוז שהכריז על מותם 
אך עם זר של דמעות מי מגיע 
מי אל תוך תמונתך מטפס 
איי, איי-איי-איי 
קחי עוד ואלס, קחי עוד ואלס 
קחי עוד ואלס, כבר שנים הוא גוסס 
יש מרתף שילדים צוחקים בו 
שם נשכב עוד מעט ונשתוק 
בחלום של נרות מהונגריה 
ובאובך של ערב מתוק 
ואראה איך קשרת אל הצער 
את הצאן ופרחי השלגים 
איי, איי-איי-איי 
קחי עוד ואלס, קחי עוד ואלס 
שר: אזכור אותך, אל תדאגי 
עוד ואלס, עוד ואלס 
עוד ואלס, עוד ואלס 
הוא בעצמו בא לנשוף ריח ברנדי וסוף 
וטובל את זנבו בגלים 
וארקוד איתך עוד בוינה 
מחופש לנהר משתפך 
על כתפי יקינטון יצמח פרא 
ושפתי ישתו טל מגופך 
ואקבור את נפשי בתוך ספר 
עם תמונות מצהיבות בין דפיו 
ואטבול במבול של יופייך את 
הכינור הישן והצלב 
ועל פני הריקוד הרוגע 
לבריכות של פנייך אשוט 
איי, איי-איי-איי 
קחי עוד ואלס, קחי עוד ואלס 
הוא שלך, כל השאר כבר אבוד
