אנחנו כבר ביחד שנתיים ושלוש
הרבה יותר ממה שמישהו נתן לנו
גם היא גם אני
לא באמת האמנו
זה התחיל כמו עוד סיפור
אבל היה שם משהו שעבד
רגש שחשבתי שאיבדתי
ועל מה שלא עבד אנחנו עבדנו
אבל עכשיו הכביש פתוח
עד לנתניה מבני דן
והשיער שלך שמתבדר ברוח
מזכיר לי שיר יפה
של ניל יאנג
יש משהו מטריד בנוחות הזאת
מדליק לי חשק ישן
לפתוח דף חדש
הייתי צריך לדבר על זה קודם
אבל עכשיו כבר מאוחר
כבר אי – אפשר 
ואנחנו כבר
בדרך לאיקאה.
הגיהינום אכן קפא והוא מואר היטב
עולם של כסף ופסטל
עולם בלי מקח בלי כאב
והכל באיזון פ נ ט ס ט י
אנחנו יחד עם הזרם אבל נגד התנועה
וזה שקרי כמו מראה
אכזרי כמו מראה
תראי בייבי
כל כך הרבה אנחנו 
מה שאמרת לי לפני יומיים
אני לא יכול לשכוח את זה
זה נעלם ושוב זה שם
ממתין לי
בור בלב החזה
אני לא רוצה למות מול עששית מוכספת
יש לנו שולחן אוכל למה עוד אחד?
אני לא רוצה זיכרונות
בסלסלות מקש במחירים נוחים
אני רוצה לצאת
אני רוצה אותך
אני לא רוצה ללכת לאיקאה.
