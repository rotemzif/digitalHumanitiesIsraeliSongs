נדמה שהוא עשוי משעם 
לפעמים אינך מבדיל 
האם או אל או צל או רוח רפאים של איש רגיל 
כשהוא צוחק אתה מזיע 
מעל דפי החינמון 
עינו שלוחה תמיד מעבר לכתפו של ההמון 
אבל הוא ראש הממשלה שלך 
ואתה יודע מה אומרים 
עדיף ללכת עם הרוב 
כשהתעקשת, זה נגמר לא טוב, 
חבר 
ראש ממשלה לא בוחרים 
הגבירה עוד מתביישת 
במה שנשבעה שלא אשמה 
שני ילדיו סתומי ארשת 
וגם מהם אתה תשמע 
הנה הוא כבר על הבימה 
היום נוטה להעריב 
הוא מתחמם, היא מתאפקת כשמתכוננת לתקריב 
אבל היא ראש הממשלה שלך 
ואתה יודע איך אומרים 
עדיף לא להפר סדרים ולהזיז הרים 
רק כדי להיזכר 
ראש ממשלה לא בוחרים 
אתה חומק מן האישה 
מתגלה בבלרוס 
והוא כבר שם, מגיח מן האפלולית של כל ערוץ 
הוא מדבר איתם עליך 
עיניו קטנות ורועשות 
כן, גם בגיהנום הוא יעשה לך בושות 
אבל הוא ראש הממשלה שלך 
לא משנה מה הם אומרים 
כי בחדרי החדרים של השנאה שלך אל מי אתה חוזר? 
ראש ממשלה לא בוחרים 
אתה תראה לי דמוקרטיה 
ואני אראה לך 
איך בחמש דקות הפכת לגולה בארצך 
זוכרת איך שהתחבקנו תחת רקיע אדמדם? 
כשהאוויר נשטף בפחד והמדרגות בדם 
את בכית, זה ראש הממשלה שלי 
אבל היינו צעירים 
וזה מזמן כבר לא כואב לי 
ולרוב אני לא חושב על זה יותר 
ראש ממשלה לא בוחרים
