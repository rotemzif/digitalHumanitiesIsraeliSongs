יעלה בשפופרת,
גונחת משהו על חנוך לוין.
אני לא באמת מבין.
אומר: "כן כן, לוין לוין"
בשביל הנימוסין.
ברקע טלויזיה,
לקלי מסיבת אירוסין.
ויעלה לא עשו אותה אתמול.
עם החושים שיש לה והכל
היא לוחשת ברבע קול:
"אתה לא ממש איתי".
ברקע טלויזיה,
קלי, היא לא התבגרה יפה,
ויעלה, לא עשו אותה אתמול,
אבל גם לא הרבה לפני.
היא תקפוץ לאיזה קפה.
ספר בידיים,
היא אומרת משהו על מרקם רזה.
אני לא בטוח איפה,
איפשהו כבר שמעתי את כל זה... פעמיים.
אז עכשיו היא מתחילה במגעים,
וזה קצת לא לעניין אבל נעים.
אני אומר לה: "יעלה, זה קצת נעים אבל לא לעניין.
ב...בואי נעצור את זה כאן".
דילן מקיי, ג'יימס דין, ג'סי ג'יימס, ג'וני דפ, שלומי שבן.
ברקע טלויזיה,
קלי, לא התבגרה יפה,
ויעלה, לא עשו אותה אתמול.
אבל גם לא הרבה לפני.
טוב, אם ככה אתה רוצה.
ברקע טלויזיה, (מה)
קלי, היא לא התבגרה יפה, (מה יש, מה יש לך)
ויעלה, לא עשו אותה אתמול, ( מה יש לך שם)
אבל גם לא הרבה לפני.(בתיק הקש)
