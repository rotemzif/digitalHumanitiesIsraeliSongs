כל הדרכים מובילות לרומא
אומר פתגם שלא קשור לקדם
אצלנו הם יובילו רק דרומה,
ובאילת ננוח עם כולם.
ואם נרצה לקפוץ גם לאיטליה
ודאי שלאירוויזיון ניסע,
אך לא נזכה בפרס או במדליה
ונצטרך לקנות כרטיס טיסה.
כאן נשארנו, כאן נשארתי בביתי,
כאן נשארנו באזור א' רבתי.
לקחתי את הקדם הזה באופן די אישי
אבל בעצם לא נורא להיות מקום שלישי.
שימי תבורי, אדם, ואופירה,
גם טל אמיר, אילנה אביטל
איתנו יחזרו בטרמפ העירה
ורק משפחת דץ כבר באל על.
אך נחמה קטנה לנו, תבינו
הרי ברור לכל כאן, מן הסתם
אילו בקדם מקום ראשון זכינו
השיר הזה כלל לא היה קיים.
כאן נשארנו, כאן נשארתי...
