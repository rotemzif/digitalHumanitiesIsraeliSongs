מה מטריד אותך ילדונת, 
מה קורע,
את נפשך העייפה, כול כך?
יש לך קרע בכותונת,
מי יודע,
מה איתך?
נשמתך כה נעצבת
ודואגת.
לא יודעת רגע נחמה.
הן האהבה נחשבת
אם חורגת,
איומה.
לאן תלכי? חכי עוד רגע,
אתן לך רק נשיקה.
האהבה, אמנם היא נגע,
אך גם עוגה מתוקה.
לאן תלכי? ראי מנגד,
האיש הזה הוא שלך.
אל תקרעי קריעה בבגד,
כי הוא ילך רק איתך.
דמייני, כשאת עוצמת 
את עינייך,
איך איתך עושה הוא אהבה.
הוא שלך, את לא חולמת,
הוא אליך,
להבה.
לאן תלכי...
