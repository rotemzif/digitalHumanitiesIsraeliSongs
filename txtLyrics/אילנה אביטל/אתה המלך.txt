הסתכל סביבך –
נרות דולקים לך
וכל אלפי הלבבות
הולמים אתך.
כאן, בתוך האור,
אתה רוצה לבעור,
לבכות, לצחוק, לצעוק עכשיו:
"אני כוכב!".
הלילה, אתה המלך
והקהל הזה הוא מלכותך.
הלילה, אני ההלך
שבא ממרחקים לראות אותך -
בלילה שלך.
הסתכל מולך
וזכור את עצמך,
כי יום יבוא
ולא נבוא
לראות אותך.
הלילה אתה המלך  . . .
תן לי הרגשה שרק אני אתך,
שתף אותי בחווייה שלך.
אני כל כך לבד
ואין לי אף אחד.
עשה ממני שיר –
מותר לך!
הלילה אתה המלך  . . .
