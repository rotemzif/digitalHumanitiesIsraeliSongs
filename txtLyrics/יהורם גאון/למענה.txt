כל אדם פוגש את כאבו
ומכיר פתאום את לבבו,
הוא ישא אותו עד סוף הדרך -
ישמור עליו כמו על פרח,
כל אדם נצרב בלהבה
לא ירפה עוד מן האהבה,
הוא לא יעזוב -
הוא לא יעזבה.
למענה - גבוה ישאף
למענה - יקום על רעיו שלו
חייו שלו,
כל כולו קורא למרחב -
למענה - גבוה ישאף.
כל אדם פוגש את אביבו
בראשית יומו או בערבו,
הוא ינשום אותו עד סוף הדרך -
ישמור עליו כמו על פרח,
כל אדם נצרב בלהבה
לא ירפה עוד מן האהבה,
הוא לא יעזוב -
הוא לא יעזבה.
