עלה צהוב נושר דומם
ירוק היה   ונעלם
אדם זקן כהו עיניו
מרבד שלכת לרגליו.
אדם לאן ימיו?
עלה ברוח סתו.
שרב אכזר העץ התיש
בבוא רוחות שואל האיש
העוד נכון לו סתיו אחר?
ימי אדם הם צל עובר.
אדם לאן ימיו?
עלה ברוח סתיו.
ענף יבש משיר עליו
ניסתם מקור נחלי אכזב.
כמה קצרה היא עת פריחה...
סוף אור היום היא חשכה.
אדם לאן ימיו?
עלה ברוח סתיו.
אי גיל ילדות אשר עבר?
היכן הלב שלא נישבר?
תקוות יפות של תור זהב
נשרו כולן ברוח סתיו.
אדם לאן ימיו?
עלה ברוח סתיו.
