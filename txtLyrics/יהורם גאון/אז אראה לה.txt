אני מדריך לתיירים ושמי הוא מוישה טורס
ובידיעת הארץ כבר מזמן עברתי קורס
לקום לעבודה צריך להזיז אותי במנוף
אך אם תיירת חמודה תרצה לראות סוף סוף
את הנוף
היי אז אראה לה את אילת
היי אז אראה לה גם את צפת
היי אז אראה לה כל מקום
שלא ביקרה בו עד היום
היי אז אראה לה את חיפה
וירושלים היפה
ועשרה בתי מלון
בטבריה או באשקלון.
היי אז אראה לה כל מה שרק נראה לה
את תל אביב וגם את מטולה
את באר שבע ואת עפולה
וכמובן אתן לה גם הסברים
כי איך כתוב על הנייר
הסבר פניך לתייר
ולתיירת בהסתר
הסבר פניך עוד יותר.
אך אם בסוף היום מן הסיור היא תתעייף
וטיפ טיפה תרצה פה לבלות או לכייף
בחוף הים לפתע לעינינו יתגלה
ולילה כבר ירד אך הירח המלא
יעלה
הי אז אראה לה את החוף
הי אז אראה לה את הנוף
הי אז אראה לה כל מקום
שעוד לא ראתה ביום
הי אז אראה לה את עתלית
ואת טנטורה הלילית
ואשתדל לא להכזיב
אם רק נלון בחוף אכזיב
הי אז אראה לה כל מה שרק נראה לה
אם תסתכל פה איתי בשקט
איך שפת הים לגלים נושקת
בלי לבזבז ת'ערב בדיבורים
כי איך כתוב על הנייר
הסבר פניך לתייר
אך לתיירת אם אפשר
הסבר פה גם את כל השאר
(הוי מה שאראה לה...)
