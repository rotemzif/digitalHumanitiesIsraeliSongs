זו אותה במה
ואותם כלי נגינה
ואותם גילאים
ילדים נפלאים
ואותו מנהל
ואותה חצר - 
רק אתה חסר.
אתה שהשקית 
את כל הצמחים,
שניגנת שירים
שהבאת שמחה
רק אתה כאן אינך.
מורתך הטובה
כבר הולכה וקרבה
אל תבואי אליי,
כבר אינני אותה
אם גאה שהייתה,
שנתת לה שבחים
על הבן בכיתה.
אל תגשי, כי בזאת
לא אוכל לעמוד.
אל תראי איך פתאום
הן שוטפות הדמעות.
תקתוקי מצלמות,
מחיאות כף של שמחה -
ורק אמא אחת
שבוכה ובוכה
כי אתה כאן אינך.
