עוד מעט ויכסיף גם הים האפל 
הנמל פנסיו יאסוף 
וצפירת הספינה תיבב תיבב 
למסע הארוך לבלי סוף 
ואני אעמוד אז בקצה הספון 
ואת-על החוף מנגדי 
החובל יאותת והעוגן ירום 
וככה אשיר לבדי 
מאופק אל אופק נשבעתי לים 
אותך לא אחרת אוהב לעולם 
אותך לא אחרת אוהב לעולם 
ותישק ספינתי לנמלים רחוקים 
יקרצו אורותם לי שלום 
ושיכר-פונדקים ונערות מלחים 
ועשן מקטרות כחלום 
ואני שם אשב וכוסי הריקה 
תטפטף עוד טיפות על ידי 
ודמותך מנגדי תחייך תחייך 
וכך אפזם לבדי 
מאופק אל אופק נשבעתי לים... 
ויבואו גם היום ואשוב מן הים 
האפל המכסיף הכחול 
ושחפים לבנים לי ישאו ברכתם 
ועל תורן יכו במחול 
ואני עם אבק מלח-ים בשערי 
ושזוף מסערות וחמה 
אז אליך אקרב ובעינייך אביט 
וחרש אלאט בדממה 
מאופק אל אופק נשבעתי לים...
