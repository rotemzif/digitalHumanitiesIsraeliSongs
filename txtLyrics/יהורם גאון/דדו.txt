על שדות הקרב עברו עורבי הזמן
הטנקים חול כוסו חלקם החלידו
וללשכה הרמטכ"ל הוזמן
לשמוע פסק הדין ומה הגיד הוא
וכשיצא אמר סע למלון
והנהג הביט בו ונשך שפתיים
ובחדרו פתח הרמטכ"ל את החלון
וצעיפים כיסו חומות ירושלים
וכמו ברק נגלה יומן חייו
אשרי האיש אשרי אשר קרא בו
והסיפור מתחיל היה היה
בעיר ביוגוסלביה סרייבו
היה היה בקרב בקטמון
היה היה בדרך אל בירת מצרים
היה היה חייל אשר מילא פקודת עמו
עת צעיפים כיסו חומות ירושלים
הרמטכ"ל קרב אל החלון
פניו כמו העיר קשות כסלע
כמו אז בקרב כמעט האחרון
בין ים החול להררי בזלת
לאט לאט הפנה הוא את גבו
ולבדו נשא הדין על הכתפיים
היה היה, היה חייל אשר נשבר ליבו
וצעיפים כיסו חומות ירושלים
זה שיר על איש אשר האגדה בו
רעי ומפקדי רעי שלי דדו
