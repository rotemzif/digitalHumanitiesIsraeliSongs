הנך ארצי, ארצי הנחמדת,
הנך עם חינך, עם התום
האת ערשי, ערש המולדת,
או אחזיה אך קור חלום.
את שכונתי בסביב ירושלים,
פה הריך הם השומרים
פה כרמייך בזיו השמיים,
ואחי בך בוצרים, זומרים.
כיונות צחורות הלא הם בתיך
הנה באו ביעף מאז
ודמי הזוהר על גאיותיך,
עולמך פה עלוף הרז.
שירת הקדם בלאט אשמעה,
אבן-אבן תשיר מקיר
הבית, הכרם, -שירה נאה,
לחיי העתיד השיר.
שכינתי עמי אט אט מרחפת
מי לא יאזין פעמי יה?
לדעת נפשי כמה נכספת,
אם הגואל הולך ובא...
