אני מרגיש את אבא בפעימות הדופק
אני מרגיש איך הוא עוד מנסה לומר
כמו מפרש בודד הוא משוטט באופק
הוא לא רחוק מפה ניצב על המשמר.
עכשיו הכל שקוף עכשיו אחרי הגשם
האדמה תחוחה וניחוחה עמוק
אפשר פתאום לראות את שני צידי הגשר
מה שהיה רחוק אינו כל כך רחוק.
הרוח אדירה עזה ומטלטלת
אני שוב מחפש על מי להישען
עוד מנסה לנעוץ את שרשי בסלע
אני רואה איך הוא עומד ומתבונן.
והוא רואה אותי את זאת אני יודע
ובשעה קשה הוא גם יושיט לי יד
אם הוא שלח אותי כל כך צעיר לדרך
הוא לעולם לא יעזוב אותי לבד.
עכשיו הכל שקוף...
