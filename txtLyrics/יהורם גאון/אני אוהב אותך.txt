אני יודע שאמרו זאת  לפני
אני יודע: זה נשמע נדוש כל כך
אבל איך   אוכל לומר לך
שאני אוהב אותך -
בלי לומר פשוט:  "אני אוהב אותך"
כן, אולי זה קצת בנאלי
ונשמע קצת מסובך
אך אני פשוט אוהב אוהב אוהב
אוהב - אוהב אותך!
אני יודע: זה נשמע קצת מליצי,
כמו מתוך סרט הוליוודי מנופח.
אך כשבא לי שוב לומר לך
שאני אוהב אותך -
בא לי רק לומר: "אני אוהב אותך!"
כן, יכולתי להמציא, אולי,
משפט יותר מוצלח;
אך אני פשוט אוהב-  אוהב ,
אוהב - אוהב אותך!
אני יודע: זה מה שאומרים כולם,
ומישהו ודאי אמר את זה גם לך.
אבל איש מבין כל אלה
שאמרו את זה גם לך ‟
לא אמר לך כך: "אני אוהב אותך!"
בין כל אלה שאמרו לך
איש עוד לא אמר לך כך:
"יפתי, אני אוהב-אוהב,
אוהב-אוהב, אוהב-אוהב,
אוהב-אוהב אותך!"	
אני יודע: באנגלית זה מצלצל,
וגם בצרפתית הצליל ונעים ורך.
בעברית זה, לא עלינו,
מצלצל כמו תותח -
כשאומרים לבת: "אני אוהב אותך"
מול "אַיי לָאב יו" ו "זֶ'ה טֶם"
זה חורק פתאום כמו פח
אך אני פשוט אוהב- אוהב
אוהב - אוהב אותך!
