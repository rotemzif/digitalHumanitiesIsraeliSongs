כל העיר מרכלת עלינו,
כל הרחוב מגלגל מבטיו,
אך אנחנו רומסים ברגלינו
נחושים ושלכת של סתיו
יש אומרים הם הרחיקו ללכת,
יש אומרים הם עודם מרחיקים
אך אנחנו עונים בשתיקה מחייכת,
ומחכים ...
שהפרחים יצאו מתוך הפקעת,
שהפירות יצאו מבין העלים
ושהלב יצא לו מן הדעת
וכל החבר'ה שיצאו מן הכלים.
יש אומרים הם הרחיקו ללכת,
יש אומרים הם עודם מרחיקים
אך אנחנו עונים בשתיקה מחייכת,
ומחכים...
כל העיר מרכלת לשווא כאן,
וטרודה לחינם בלחישה
כי אנחנו חוזרים לנו דווקא
וקובעים מדי ערב פגישה
יש אומרים זה יחזיק רק שבוע
ובינינו היא לא בשבילו
אך אנחנו עוברים בחיבוק הקבוע
למה לא?...
כי אם יוצאות עיני כולם בלהט,
אז מצידנו בטח יכולים
כל הלבבות לצאת פה מן הדעת,
וכל החבר'ה כאן לצאת מן הכלים.
יש אומרים זה יחזיק רק שבוע
ובינינו היא לא בשבילו
אך אנחנו עוברים בחיבוק הקבוע
למה לא?...
