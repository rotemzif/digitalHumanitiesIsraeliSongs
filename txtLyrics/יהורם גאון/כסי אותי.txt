כסי אותי ביום של גשם
ותני לי כוס חלב
בחוץ הרוח מנקשת
על התריסים עכשיו
קבלי אותי ביום של חורף
מרחובות צפים
לטפי צוואר לטפי לי עורף
אמרי דברים יפים
אמרי דברים יפים
כמו אהובי שלי
ואז כמו השחפים
אצנח על ים גלי
בין הכרים אצנח בשקט
ואת כאן ממולי
כמו חתולה שמתפנקת
וכך תגידי לי
תמיד אשק עוד את פנייך
לוהטת ופרועה
תמיד אלך עוד אחריך
באהבה שנואה
באהבה שנואה
אשר ליבה שותת
אשר בלתי קרואה
תבוא תמיד לתת
עכשיו פתחת לי את הדלת
וחיוכך שליו
הים מכה על הטיילת
ואת מכה בלב
כסי אותי ביום של גשם
ותני לי כוס חלב
שתעלה מיד הקשת
ושיחלוף הסתיו
וכבר חולף הסתיו
וכבר ענן הולך
כבר על הגג עכשיו
ירח מחייך
