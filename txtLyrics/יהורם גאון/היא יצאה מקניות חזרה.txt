היא חזרה מקניות בשווקים ובחנויות
עמוסה ומצויידת כמו ויטרינה ניידת
ופתחה בטרוניות
היא חזרה מקניות עם כמה חבילות בריאות
שש שמלות, שני ז'קטים, חליפות הפסטים
ואמרה לו גלויות:
כבר אין לי מה ללבוש, אך יש לי בעל
שלא קונה לי נעל ולא שמלת מחשוף
אך אם הבעל אינו בן בליעל
אין ספק שכמה לירות עוד יצליח לאסוף
זה עוד לא הסוף
היא חזרה מקניות עם צ'ינצ'ילה ועם כסיות
וארנק צבע זית בדוגמה פריזאית
ופנתה בתביעות
היא חזרה מקניות עם כמה מציאות טריות
לק שמנון, מוקסינים, כובע קש לחמסינים
ופתחה בטרוניות:
כבר אין לי מה ללבוש, אך יש לי בעל
שלא קונה לי נעל ולא שמלת מחשוף
אך אם הבעל אינו בן בליעל
אין ספק שכמה לירות עוד יצליח לאסוף
זה עוד לא הסוף
היא חזרה מקניות - הוא חיפש עוד משרות פנויות
היא קנתה בד וג'רסי - הוא היה כבר פרברסי
היא אמרה לו "שטויות!"
היא חזרה מקניות באחת ההזדמנויות
אף לפתע הכירה איש אחד והחווירה
מסיבות אישיות
כי מולה בכיכר צץ קבצן עם פרצוף מוכר
ושיניה הקישו כשגילתה שהאיש הוא
בעלה היקר
ולא היה לו מה ללבוש, לבעל
בין נבך וכל נעל הציץ אצלו מחשוף
אך אם עד ערב ימתין כאן בלי הרף
יש סיכוי שכמה גרושים עוד יצליח לאסוף
זה היה הסוף
