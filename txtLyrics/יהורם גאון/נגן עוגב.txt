כל איש פורט על עוגבו
את הניגון שבלבבו.
כל איש נושא את מכאובו
לעת יאבד לו כוכבו.
אם איש רך רוח הוא מאוד
יכנו שבר, יך בו שד,
אבל אם גבר הוא, אם גבר
לא ישברוהו שוד ושבר.
הי, כל איש פורט על עוגבו,
הי, את הניגון שבלבבו.
על כן עוגב,
נגן, נגן
על כן, על כן -
נגן!
כל איש נושא בו ואוהב
את האחת, אשר בלב,
אם בת - יונה או בת - עורב
כל איש את מישהי רודף.
אם איש רך רוח הוא ודל
הוא ירדפנה - עד יחדל,
אבל אם גבר הוא, אם גבר,
הוא ירדפנה עד פי - קבר.
הי, כל איש פורט...
כל איש בונה מגדל זהב
משלל - יומו ולילותיו,
ואם יקום או יחרב,
כל איש בונה אותו לשוא.
אם איש גלמוד הוא במגדל
יכנו שבר - ונפל.
אבל אם גבר הוא, אם גבר,
לא יפילוהו שוד ושבר.
