תפתחו חלון החוצה, תִּקְלְטוּ ת' נוף –
כל השפע המופלא הזה שלנו:
נוריות בָּהָר למעלה, צבעונים בַּחוֹף,
רק לִנצוֹר וּלהגיד 'שהחיינו'.
הכל גולש עכשיו 
ומתפקע
בבוסתנים ובכרמים ועל הים.
זה לא הזמן עכשיו
להצטנע,
אלא להיפך – להכריז 'אני קיים'.
עַרְטֵלוּ את הגיטרה, תנו לה יד חופשית
וְתִראו לאן ישאו אתכם צליליה.
היא טובה בּלְאַרְגֵן הִסָחֲפוּת רגשית
אם תתנו לה, אם רק תסמכו עליה.
הכל גולש עכשיו 
ומתפקע
בבוסתנים ובכרמים ועל הים.
זה לא הזמן עכשיו
להצטנע,
אלא להיפך – להכריז 'אני קיים'.
יש מקום קטן בְּיָפוֹ, פנסים בחוץ,
'על האש' וחמוצים – להשתגע.
בְּימים טובים כמו אלה לא צריך תירוץ
להקדים לְהִשְתַּכֵּר שָם מהריח.
הכל גולש עכשיו 
ומתפקע
בבוסתנים ובכרמים ועל הים.
זה לא הזמן עכשיו
להצטנע,
אלא להיפך – להכריז 'אני קיים'.
