לא יודע מה היא סערת נפשך
ככל שאתקרב אני רחוק ממך
לא מבין על מה את מרכינה ראשך
מה פשר הכאב הזה, המתמשך?
לא יודע מה חלקי בעולמך
לרגע את איתי, עוד רגע ואינך
לא מבין עוד את צחוקך וזעמך
כשאת בקירבתי יש זר בחלומך.
עוד מעט, לאט, בנגיעה קלה
כל גופך ילהט בעדנה גדולה
עוד מעט, ואת, שמש אש עולה
מהו סוד הצופן, מהי המילה?
עוד מעט, לאט, בנגיעה קלה
כל גופך ילהט בעדנה גדולה
ואני, התם, עוד לוחש את שמך
וקרוע בין אלייך וממך.
לא יודע איך לצאת מן המבוך
האם להישאר, ללכת או לבוא?
לא יודע אם בכעס או ברוך
עוד פעם לוותר, לשוב ולקוות.
עוד מעט...
