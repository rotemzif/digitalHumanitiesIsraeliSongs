הרים חשופים למודי מלחמה ארוכה,
גפנים מישתרגות שמתקו הן בגביע היין,
אלים קדמונים שניגזר עליהם צוו שתיקה
וקיץ יפה שאינו ירא את הסתיו.
אגן הים התיכון,
אגן הים התיכון.
בתים לבנים וכביסה מתנפנפת על גג,
שותק הרחוב עם חמה של שעת צהריים.
עיניים שחורות שוחקות מחלון מסורג
עם קיץ יפה שאינו ירא את הסתיו.
אגן הים התיכון,
אגן הים התיכון.
גלים בני בלי גיל גוהרים שוב ושוב על חומה,
מיבצר רומאי מיתרפק על גלי ההסטוריה.
שם זוג אוהבים מתמסר לקרני החמה
של קיץ יפה שאינו ירא את הסתיו.
אגן הים התיכון,
אגן הים התיכון.
ומי שגדל על חופים זהובים מדורות
ומי שבכה לצלילים של חליל וגיטרה -
הן לא יתכן שיוכל עוד אי פעם לחיות
בלי קיץ יפה שאינו ירא את הסתיו.
אגן הים התיכון,
אגן הים התיכון.
