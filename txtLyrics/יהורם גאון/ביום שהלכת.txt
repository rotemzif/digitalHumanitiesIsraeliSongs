ביום שהלכת לא אמרת מילה
לא העפתי מבט שהלכת ללא שוב
אני עוד זוכר את צבעי השמלה
שלבשת בו ביום לגופך האהוב
ביום שהלכת, ביום שהלכת
ביום שהלכת לא ידעתי לבכות
אך היתה בי שתיקה איומה מן הבכי
ביום שהלכת לא ידעתי לבכות
לא ידעתי לומר לך פשוט; אל תלכי
ביום שהלכת, ביום שהלכת
ליום שהלכת היה לילה ארוך
זה הלילה המר שהכריח לזכור
כל פרט כל מגע וכל רגע של רוך
כל חיי כמו נסב פתאום לאחור
ביום שהלכת, ביום שהלכת
ביום שהלכת את הכל את לקחת
והשארת רק צלקת שלא תשכך
פגשתי רבות מן היום שהלכת
אך חיפשתי בהן רק אותך, רק אותך
ביום שהלכת, ביום שהלכת.
