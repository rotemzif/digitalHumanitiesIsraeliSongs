אני אוהב מכל דווקא את הדברים
שאין להם קונים ואין להם מוכרים
את אור השמש הנשבר בתוך כנפי הפרפרים
ואת החסידות המושיטות צוואר.
אני אוהב מכל את אלה הדברים
אני אוהב את אלה הדברים.
אני אוהב מכל את ריח הכפרים
חמור ועגלה, אבק ההדרים
ושוקת מים צוננה וערב חם וצרצרים
וכלב מרחוק בוכה אל הלבנה.
אני אוהב...
אני אוהב מכל את אלה הדברים
שלא ידעו אותם רעי האחרים
את יום הקיץ ולילו שבו פרחה אהבתי
ואת צליליו כולם אני נושא איתי.
אני אוהב מכל את אלה הדברים
אני אוהב את אלה הדברים
אני אוהב את אלה הדברים.
