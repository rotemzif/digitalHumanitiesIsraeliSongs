אני יכול לשמוע ביום כזה יפה 
צלילי בוזוקי הבאים אלי מבית קפה 
בזאר תורכי נוצץ ומשי וזהב 
וצליל של עוד עצוב בלילה מכושף 
שנות שמש וירח אני רואה מכאן 
עומדות על פירמידות כמו כבה הזמן 
מסגד בתוך ענן וארז בלבנון 
וכתובת לבונה כמון וקינמון 
הולך הגשם וחולף הסתיו 
תור הזהב נשקף אל חלוני עכשיו 
לכאן הגיע כמו חלום ישן 
כמו שיר של ידידות עם ריח של שושן 
אני יכול בשקט מכאן להסתכל 
מסמטאות קורדובה עד גני בבל 
רומנסות רקומות אני אוחז ביד 
ואלף עלילות גנב מבגדד 
לראות את אפרודיטה עולה מתוך הים 
חרוזים רבי חוכמה מפי עומאר כיאם 
לשבת תחת צל של עץ לימון מתוק 
אל מול חוף ים תיכון ולהביט רחוק
הולך הגשם וחולף הסתיו...
אני יכול לשמוע בסילסולי מוואל 
חזן מסלוניקי את שירי רמח"ל 
לטעום מן היינות מכד ומבקבוק 
ולהתבשם יפה מכל ריחות השוק
הולך הגשם וחולף הסתיו...
