הבוקר כבר מאיר 
אני מביט מהחלון 
ונזכר שוב כמה שאת יפה 
נושם את האוויר שלך
עיני אל השמים 
שמח בך, ארץ עייפה 
אוהב לשוח בשדותייך 
להביט בך עוד ועוד 
ולנשום את ריח האדמה 
רוצה תמיד שלום עליך 
על בנייך ועל בנותייך 
מכל הלב והנשמה 
רוצה רק טוב בשבילך, בשבילך 
רוצה שתהיי שמחה ושלווה 
ושתשמיעי את קולך 
הבוקר שוב מאיר
 אני מביט מהחלון 
ומבקש שיאיר לי גם מחר 
ואראה שלום עליך 
על בנייך, על בנותייך
שאזכה ליום המאושר
