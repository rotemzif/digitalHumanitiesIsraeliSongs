בן, בן שלי 
אני רואה אותך עולה על אוטובוס 
עם כל החיילים שהתגייסו לפני שעה 
בן, בן שלי 
דמעה אחת נושרת על המסגרת 
של משקפי השמש שנתת לי 
כשנולדת אותך החזקתי 
בזהירות, הרגשתי נס קרה 
אני נשבעתי, אני נדרתי 
עליך להגן מכל צרה 
כשנולדת אני אמרתי 
כשתגדל כבר לא יהיה צבא 
מספיק נלחמנו מספיק שילמנו 
כדי שבני יצמח לאהבה 
אבא חבל על הזמן 
חינכת אותי כשהייתי קטן 
אבא, איך אמרת לי תמיד 
אסור לוותר וצריך להאמין 
בן, בן שלי 
אני רואה אותך הולך ומתרחק 
מבעד עדשה תשמור לי בן על עצמך 
בן, בן שלי 
אני רואה את נעוריך היפים 
ויש לי בקשה 
תשמור כי לא הצלחתי לעמוד בהבטחה 
אותו השער, אותה הדרך 
רק שאתה הוא הנכנס אליו 
האם לעד כאן נחיה על חרב 
אני נכשלתי, בן תורך עכשיו 
עכשיו הדרך נראית אחרת 
והכבישים הפכו ללא מוצא 
הזמן שלנו עבר בהרף 
ועל אספלט מוטלת לה נוצה 
אבא חבל על הזמן 
לימדת אותי כשהייתי קטן 
לאהוב כל עץ וכל מקום 
אבא, מבטיח, נביא לך שלום 
בן, בן שלי 
אני רואה אותך הולך ומתרחק 
מבעד עדשה תשמור לי בן על עצמך
