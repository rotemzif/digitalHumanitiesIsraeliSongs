הלילה בשבילים עכשיו פוסע,
הלילה אהבה יש באוויר.
הלילה שוב אבוא לזרועותיה,
והיא תהיה יפה ממש כמו שיר.
הלילה מישמרתו אינו שוכח,
הלילה יתפזרו העננים.
הלילה שוב יביט בנו ירח,
וכמו תמיד יאיר לנו פנים.
הלילה הוא הלילה, הוא הלילה,
ליבי הולם בקצב לבבה
הלילה הוא שלי והוא של לילה,
הלילה - לילה טוב לאהבה.
הלילה שוב אמצא בתוך עיניה
לכל השאלות את התשובה.
הלילה שוב אגמע מבין שפתיה
עולם מלא, עולם של אהבה.
אשמורת אחרונה בעיקבותינו
ורוח מנשבת לה קלות.
וכך בלאט תיפרח אהבתנו
כמו פרח שפורח בלילות.
הלילה הוא הלילה, הוא הלילה...
הלילה בשבילים עודו פוסע
אל שחר שהיפציע באוויר,
הלילה נעמו לי זרועותיה
הלילה גם כתבתי את השיר
הלילה הוא הלילה, הוא הלילה...
