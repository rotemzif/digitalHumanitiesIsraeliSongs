בדרך העולה לירושלים
עוד אפשר לראות הרחק הרחק בוסתן.
טרסה עתיקה, עצי אלון וזית,
שבילי הרים ומנזרים, צינה של מעיין.
עת יום חדש מאיר את חומותיה -
מראה של כרך ענק צומח לאיטו.
סיפרו את הגנים, פסגו ארמונותיה
גני פסלים ומגדלים ויופי אין כמותו.
והנשמה עודה הומה ירושלים
והנשמה עוד תהלל הללויה
והנשמה עודה הומה ירושלים
נסתרת וגלויה - הללויה.
עת לילה יאפיל ירושלים -
אור שבעת ימים על העולם כולו
ושרשרות האור קושרות את השמיים
אל החומות, אל הר רמות ועד אחרי גילה.
בדרך העולה לירושלים
כל אחד מוצא את הנתיב שלו
לכל אחד ישנה פיסת ירושלים
אותה ישא בכל מסע, עמוק בתרמילו.
והנשמה עודה הומה ירושלים...
