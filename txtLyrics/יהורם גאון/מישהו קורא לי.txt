מישהו קורא לי 
ואיני יודע מי
מישהו קורא לי
שאצא מתוך עצמי
מישהו מושיט לי 
את ידו שאעצור
ואביט לרגע רק לרגע
לאחור
מישהו קורא להושיט
לו את היד
ואני יודע שפתאום 
איני לבד
יש לי כוח להצמיח
אוכל ומרפא
ולפתוח את היד
בלי לפתוח את הפה
אנשים טובים בצידי הדרך,
שעצר הגורל בעדם,
אולי הם הורי ואולי הם הוריך,
אולי נשלחו הם אליי ואליך לומר -
היה אדם.
מישהו קורא לי וקולו צלול וחם,
מישהו מציע לי לשוב להיות אדם,
ותחנות הצדק טוחנות כל כך לאט,
ותחנות החסד מבקשות כל כך מעט.
אנשים טובים בצידי הדרך...
מישהו קורא לי ורק זאת הוא מבקש,
שאביט אל המראה שלי מבלי להתבייש
הגורל יבוא לקחת את הכל בהרף יד,
אבל מה שכבר נתת ישאר לך לעד.
אנשים טובים בצידי הדרך...
