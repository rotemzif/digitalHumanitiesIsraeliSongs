שני פרחי עינייך
נרקיסים של בר,
אצא לי אל הכר
לגמוע את הלובן.
חלקת לחייך חמה כליל תמוז עבר
וקול צחוקך אלי קורא לי שאשובה.
לילה של פריחות
ואת אינך עימי,
ואהבות שכוחות
יעירו את דמי.
ואת אינך עימי,
בלילה של פריחות
שני ריסייך ערב
של תשוקה ותום,
העוד אשוב לטעום
את מבטך בחושך.
וצווארך בהיר כתשוקתי היום,
וקול בכייך הומה כפעמון נחושת.
לילה של פריחות...
את עורפך הזמר
ילפף עוד כך,
ועוד צחוקך יפרח
אל מול פני עם בוקר.
ועוד ליבי יכה אל עור גופך הצח,
אל שתיקתך אשר תנום בי כתינוקת.
לילה של פריחות
ואת תהיי עימי,
ואהבות שכוחות
יעירו את דמי.
ואת תהיי עימי
בלילה של פריחות.
