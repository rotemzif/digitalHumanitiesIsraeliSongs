אני עושה לי מנגינות ממיתרים.
ממיתרים אשר שרים
בתוך הרוח מהרים
אל תוך חצרות בתים קטנות.
אני עושה לי מנגינות
ממיתרים.
אני עושה לי מנגינות מחלומות.
מחלומות ונשמות
אשר כמו יונים הומות
טסות בין צחוק ויגונות.
אני עושה לי מנגינות
מחלומות.
עופו, עופו מנגינות
ושיר אל שיר יגש
בין סולמות וחלונות
אתן שרות, אתן בונות
בונות את המקדש,
בונות את המקדש.
אני עושה לי מנגינות מן התפילות.
מן התפילות האצילות
אשר בשערים עולות,
נושאות תודה, נושאות תחינות.
אני עושה לי מנגינות
מן התפילות.
אני עושה לי מנגינות מצעדים.
מצעדים מהדהדים
שאת הדרך מרעידים
בעקבים ובהונות.
אני עושה לי מנגינות
מצעדים.
עופו, עופו מנגינות...
אני עושה לי מנגינות מאבנים.
מאבנים כבדות שנים
שמטפסות לבניינים,
בפטישים מנוגנות.
אני עושה לי מנגינות
מאבנים.
עופו, עופו מנגינות...
