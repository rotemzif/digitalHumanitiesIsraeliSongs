במרתף בקרמלין בחצות הליל 
יללה נשמעת, מי שם מיילל? 
זה איוון איוונוב הריאקציונר 
את פניו חורכים לו בגפרור בוער 
ובתא סמוך לו מושקין המנוול 
כל כולו נפוח ממכות חשמל 
ויותר למטה בין קירות גבוהים 
חי עוד בוריסוביץ' בין העכברים 
אוי, היו ימים חבר, אח, נעים להיזכר 
אח, הלב נשטף באושר ודמעות 
אח, שטפנו את העבר, אח, בשביל עולם מחר 
אח, היו ימים, הם לא ישובו עוד 
את סיביר נזכורה, את המרחבים 
איך "טבארישינו" מתו כמו כלבים 
ואיך אבא סטאלין בשיר עליז פצח 
ואמר לבריה "בני, עלה וצלח!" 
מי יחזיר שוב לנו את אותם ימים, 
כשירה-ירינו בלי כל רחמים? 
תנו לי יללות פה, בכי וצווחה 
עוד תחזור, חבריה, המהפכה 
אוי, היו ימים חבר... 
הימים חולפים פה כמו איזה חלום 
קרן שמש באה דרך החלון 
פעמון בקרמלין מבשר יום חג 
ואני יושב בתא המסורג 
אוי, היום ימים חבר...
