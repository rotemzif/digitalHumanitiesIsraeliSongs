לא ביקשתי לי דבר ממנה,
לא ביקשתי לי דבר,
רק ביקשתי שתמזוג לשנינו
קצת מיין האהבה.
לא ביקשתי לי זהב וכסף,
אוותר על גאוה.
רק ביקשתי חום ורוך וחסד
ולילות של אהבה.
תני ידך לי, תני ליבך לי,
תני לי צוף מבין שפתייך
ואלך לי, כן אלך לי
ואלך רק אחרייך.
תני ידך לי, תני ליבך לי,
תני לי צוף מבין שפתייך
ואלך לי, כן אלך לי -
אחרייך אל האהבה.
לא ביקשתי אדמות בשפע,
לא אחפוץ בארמונות.
רק אותך אל שולחני יושבת
בעיניים מבינות.
לא ארצה במעמד וכח,
לא אבחר לי בשררה,
הבל העולם אוכל לשכוח -
אם תבואי אחרי.
