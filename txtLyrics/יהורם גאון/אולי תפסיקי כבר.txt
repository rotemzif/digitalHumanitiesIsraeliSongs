אולי תפסיקי כבר להיות כל כך יפה?
אולי תפסיקי להדליק בנו אש תופת?
אולי כבר פעם תאבדי איזו כפפה
או תעודת זהות עם שמך ועם הכתובת?
אולי תפסיקי, הלילות כל כך חמים,
ואת הראש איבדו כבר כל החכמים.
אולי תפסיקי לקפץ לך בקלילות 
בין מבטינו הרודפים את סנדלייך?
אולי תפסיקי לכוון את הרכילות 
כמו פקק תנועה אדיר תמיד דווקא אלייך?
אולי תפסיקי, הלילות כל כך חמים,
והלבבות בכלל אינם מתנחמים.
אולי תפסיקי לנצנץ כך בצמיד?
אולי תפסיקי לשגע כך בניחוח?
אולי תפסיקי להזכיר לנו תמיד
את בלאוו הכי אין שום סיכוי לשכוח?
אולי תפסיקי, הלילות כל כך חמים,
ולך אפילו אין טיפה של רחמים.
