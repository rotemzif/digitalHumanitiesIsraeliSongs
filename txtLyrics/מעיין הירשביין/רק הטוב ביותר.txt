בשביל הרעיון שאולי, התלבשתי יפה
צחצחתי שיניים, שתיתי קפה
ושטפתי ידיים כבר שלוש פעמים
נקייה מבחוץ אבל לא מבפנים
ואז שמתי עוד דיסק 
ואז מיד עוד אחד
הפסקתי לחשוב
עשיתי ביד כביסות
צבעוני ולבן בנפרד
כולם עם כולם ובכל זאת לבד
מלאה קפאין
מלאה ניקוטין
מלאה בעצות לחיים טובים יותר
מלאה בכל מה שבאמת חסר
מלאה בירכיים
מלאה באגן
מלאה בשאלות כמו מה אני עושה כאן
איכשהו נראה שהכל מסתדר
מסתפקת תמיד רק בטוב ביותר
