רישיקש על המרפסת
שני קופים משחקים תופסת
כוססת ציפורניים
עוד מעט תלכי לישון
זאת למטה מכבסת בדים צבעוניים
נכנסת לנהר
בינתיים את נרדמת
חלום ראשון
רואה אותנו
ואיך שזה טוב לנו
אפשר עכשיו לאהוב
בלי לפחד, בלי לחשוב
עשיתי יותר מדי רעש
התעוררת
אנשים כתומים בדרך
יש לי עוד שעה בערך
לך יש עוד יומיים
כבר ברור שזה זמני
כל שני צעדים עומדת
רגע להפנים
מודדת כמה התרחקת
עכשיו אצלך חלום שני
רואה אותנו
ואיך שזה טוב לנו
אפשר עכשיו לאהוב
בלי לפחד, בלי לחשוב
עשיתי יותר מדי רעש
התעוררת
נכון, זה לא כתוב בספר
ילדים הופכים לאפר
מפזרים אותם על הנהר המקודש
דרך מטופשת לקבל פרופורציה
מתעקשת להפסיק לחלום
ולהתחיל הכל מחדש
רואה אותנו
ואיך שזה טוב לנו
אנ'לא חייבת לאהוב
לא מרחוק, לא מקרוב
עכשיו יותר שקט
אפשר לחשוב
