כאילו לא היה
כמו הכתוב על החול הנודד
ברוח הנושבת מן הים.
כל מעשיו הטובים שהיו ואינם
אהבתו המיוחדת במינה
ברוח הנושבת מן הים.
רבים מן העדים שבאו
שכחו פרטים רבים
ואחרים לא הגיעו מן העולם הבא.
כאילו לא היה
ואין עקבות
כמו מעשי צדיקים נסתרים.
כאילו לה היה
ואין עקבות
וכמו הפשע הַמושלם.
כאילו לא היה
ברוח הנושבת מן הים
ברוח הנושבת מן הים.
כל מעשיו הטובים
שהיו ואינם,
אהבתו המיוחדת במינה
ברוח הנושבת מן הים.
ורק מחשבותֵיך החשובות
שוב אין רואים אותן,
ואין נוגעים בהן
רק האוויר אחרי הצעקה.
קולי הלא נשמע
המחפש אחריך
קולי הלא נשמע
לאורך החופים
ברוח הנושבת מן הים
ברוח הקרה והחורפית.
כאילו לא היה
כמו הכתוב על החול הנודד
ברוח הנושבת מן הים.
כל מעשיו הטובים שהיו ואינם
אהבתו המיוחדת במינה
ברוח הנושבת מן הים.
כאילו לא היה
כמו הכתוב על החול הנודד
ברוח הנושבת מן הים.
כל מעשיו הטובים שהיו ואינם,
אהבתו המיוחדת במינה
ברוח הנושבת מן הים
ברוח הנושבת מן הים.
