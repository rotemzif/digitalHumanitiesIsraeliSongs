במעיל צרפתי עד הברכיים
אני באתי אלייך, ירושלים
ושום דבר קדוש
אבינו עטוף טלית לבנה
וכל הילדים אחריו בשורה
ושום דבר קדוש
בחושך נדדנו בגיא בן הינום
ביקשני ברטט עקבות של חלום
ושום דבר קדוש
בין אורנים בעמק המצלבה
לשווא חיפשנו עוד בדל של תקווה
ושום דבר קדוש
בצל מצבות של אחים הרוגים
נותרנו אנחנו בנים חורגים
כי שום דבר קדוש
מעל פסגת הר הצופים
הבטנו אלייך כמעט שקופים
כי שום דבר קדוש
בקרן רחוב אפל בבקעה
שם זכרנו כוכבי קזבלנקה
ושום דבר קדוש
