הוא אמר אם תלכי אחרי 
לא קטיפה תלבשי ולא משי, 
וירבו המרורים עד בלי כח אולי. 
אז אמרה היא לאט כח יש לי. 
אם צריך, אתהלך בסחבות 
שיהיו כקטיפה הרכה. 
אם תאמר לי, אשטוף רצפות 
ואהיה בעיני כמלכה. 
אם צריך לחכות, אחכה. 
אם תאמר לא לבכות, לא אבכה. 
העיקר, שאדע כי תחזור. 
כל אשר תבקש ותשאל 
אעשה ואוסיף לשמוח. 
יהיה טוב, אהובי, יהיה קל, 
לעולם לא יחסר לי כח. 
אך דבר רק אחד אל תשאל: 
אל תאמר לי אותך לשכוח. 
כי את זאת, אהובי, לא אוכל, 
בשביל זה לא יהיה לי כח.
