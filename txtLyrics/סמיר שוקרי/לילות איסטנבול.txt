לילה בכחול על איסטנבול.
על המסגדים אשר ממול.
על כיכר השוק והזהב.
על פירות הקיץ והסתיו.
לילה בכחול על איסטנבול.
עוד מעט, אומרים, ירד מבול.
אור בחשיכה, אינו מרפה,
אור היהלום מטופקפה.
מה יפה הליל באיסטנבול.
כה ענוג ורך הוא וצלול.
בשיר עתיק, נושן.
אש בו ועשן.
בושם השושן - שם.
לילה בכחול על איסטנבול.
שר במועדון, כינור צלול.
רקדנית הבטן, בסערה,
משי וקטיפה ותחרה.
מה יפה...
לילה בכחול על איסטנבול.
מואזין קורא פסוקי אלול.
ממגדל העיר, אשר אי שם,
אלף לילה ועוד לילה חם.
מה יפה...
