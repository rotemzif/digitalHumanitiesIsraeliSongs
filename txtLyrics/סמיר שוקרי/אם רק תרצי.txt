במדרונות האהבה צועד ליבי אלייך
ומנסה להאחז בכנף אהבתך
את התשוקות שבדמי רואה בשתי עינייך
ואת גופי רוצה אני כולו בתוך גופך
אם רק תרצי אתן לך למשמרת
את כל האהבה שבתוכי
אם רק תרצי נאהב כמו בסרט
ואנשק אותך אישה בכל כוחי
אם רק תרצי תהיי אישה אחרת
שלה אתן ודאי את נשמתי
אם רק תרצי אשכח את האחרת
ולך אקדיש יפה את כל שירי
בחלומות הרטובים נושק לשפתותייך
ומנסה שוב לאחוז בשובל שמלתך
את כל תחושות האהבה מוסר אני אלייך
ומקווה שאת תתני מעט מחום ליבך
