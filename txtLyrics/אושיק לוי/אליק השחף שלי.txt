אליק השחף נולד באשדוד
כשרוח נשק לרציף
את אליק השחף נדנדו הגלים
והרדימו צפירות בנמלים
אליק השחף אהב מפרשים
כשהסער חבט בגלים
לאליק שלי אין כל פחד גבהים
הוא שיחק עם הרוח משחק מחבואים...
אליק השחף שלי, השחף שלי.
אליק בגר ושירו נכאים
כשהעוגן נוטף רסיסים
כן, אליק גדל ונוצותיו כמשוטים
בכנפיו הוא רודף מרחבים
אליק איננו, המריא מאשדוד
מרחף בין גלים ורוחות
טיפות הגלים על לחיי מלוחות
לו יכולנו ביחד לעוף ולנדוד
אליק השחף שלי, השחף שלי.
אליק השחף אבד לי כסוד
כשחזרו אוניות לנמלים
אני מחפש בין חבלי ספונים
היצלול ממרומים לקראתי
אם במקרה תפגשו בנתיבים
שם את אליק השחף שלי
אמרו לו: בבית לך מחכים
כשהקצף מלבין על שובר הגלים
לאליק השחף שלי, השחף שלי.
