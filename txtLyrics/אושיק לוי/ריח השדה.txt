בא והציף את הכל ריח השדה
ברחוב על יד הבית.
אמצע העיר ופתאום ריח השדה
מבשר את בוא הקיץ.
על כל סביבי הוא
ומעלי הוא
וממרחק הוא בא לבלבל אותי מאוד
בתכול שמי הוא
ובגשמי הוא
ועם הרוח בא מדלג על הגבעות.
ובאדר צף פתאום ריח הפרדס
עם חמסין של סוף החורף,
ריח הדר יתפרחח ויפייס
כל עיקש וכל קשה עורף.
על כל סביבי...
לילה בהיר ופתאום ריח ים עולה
במשב חריף מלוח,
אמצע העיר והלב עוגן מעלה -
להפליג בשיר פתוח.
על כל סביבי...
