יונתן ויעל בקיץ החם
מפליגים בגיגית של פלסטיק לים
במקום משוטים
הם חותרים בכפית
ובמקום המפרש
הם שמו מפית
ואם אין ארובה
אז בשביל העשן
הם תה מרתיחים בקומקום הישן
קצת מעייף
אבל חוץ מזה כיף
לשוט בגיגית
זו ממש הנאה
בעיקר שמחכה לשניהם הפתעה
באמצע הים
לכיוון מערב
מצפה וממתין 
לגיגית דג זהב
דג זהב אמיתי
מאותם שעושים
מעשי נפלאות, קסמים וניסים
וכל מה שרוצים יונתן ויעל
הוא מיד ממלא
ומילה לא שואל
קצת מעייף...
יונתן ויעל
לבקש יכולים
מדג הזהב
ארמונות ופילים
מרכבות עם סוסים
משחקים טיולים
כל דבר בעולם
לבקש יכולים
אבל מה מבקשים
יונתן ויעל
מסטיק ושתי סוכריות על מקל
קצת מעייף...
