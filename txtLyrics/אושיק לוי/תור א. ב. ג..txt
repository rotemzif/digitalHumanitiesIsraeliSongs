לראשונה הם נפגשו בשגרירות
בתור לויזה
הוא עמד מאחוריה השקטים
שמע אותה אומרת סן פרנציסקו
לפקיד שהחזיר לה מבטים מחטטים
והסופה בחוץ הצליחה להחדיר
ברקים מספר לתוך השקט
החמים האדמדם
אני יכול לשרף שעות בשגרירות זרה
אני פשוט זקוק לזה.
ובשניה הם נפגשו בבנק בתור לדולר
ראתה אותו הולך מהאשנב
היתרה את עיניה עירומות
ומופקרות להילכד בתוך עיניו
ויום יפה בחוץ הצליח להגניב
מספר אלכסונים של אור נקי - נקי נקי
ומה אני עושה עכשיו בבנק הזה
כשתשמעי את התשובה את תצחקי.
ובשלישית הם נפגשו בטרמינל,
בתור החוצה
הטיסה לסן פרנציסקו - עוד מעט
הטיסה למונטראול קצת מתעכבת
ולפיכך ניגש לראות אותה עוד קצת
כששוחררתי הרופאים פסקו לי
לפחות אחת לחודש לבקר בשדה התעופה
וזה עושה לי טוב לראות מטוס גדול
לראות מטוס גדול ממריא בתוך דמעה
חמה שקופה.
