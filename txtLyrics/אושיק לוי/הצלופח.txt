היא יצאה אל הנהר
ורדרדה כמו תינוקת
את עורה הצח לטבול
בשעה חמה של בוקר.
את בגדיה היא פשטה
ושחתה בתוך הזרם
מסתתרת מעין זר
כמו שועל בתוך הכרם.
ופתאום במצולות
משהו שם התנועע
דג צלופח חלק חמק
ונגע לה במותניה.
הוא נגע בה וברח
אך כשהיא הביתה שבה
רק חשבה על הצלופח
איך עבר ואיך נגע בה.
הו, דג צלופח - הו, דג צלופח.
למחרת היא רצה חיש
אל הפלג הרוגע
והפעם הצלופח
טס חמק בין שתי רגליה.
היא רדפה אחריו בעוז
ומובן שלא תפסתהו
וכל יום ניסתה זאת שוב
אך הדג תמיד נמלט הוא
עד שפעם לנהר
אם תרצו אז תאמינו,
בא בחור והתרחץ
בבגדי אדם אבינו.
וכשבאה העלמה
וחזרה לחיפושיה
היא תפשה את הצלופח
שבכלל לא התנועע.
הו, דג צלופח - הו, דג צלופח.
אל ביתה היא מיהרה
ואותו הכניסה פנימה
שם גידלוהו בשמחה
גם הבת וגם האמא.
ואותו בחור מוצלח
מה קרה לו? מה עבר הוא?
אגלה לכם בסוד
עד היום הוא באקווריום.
הו, דג צלופח - הו, דג צלופח.
