שתי אחיות משיחות במיטה
לוחשת אחת באוזני אחותה
הביטי אחות אהובה
כחולים השמיים מעל צמרות
ירוק הוא העשב בצל הגדרות
אך מהו צבע האהבה
עונה השניה לאחותה
אכן בחלום ראיתי אותה
אך פשוט שכחתי...
שתי אחיות משיחות במיטה
לוחשת אחת באוזני אחותה
שמעי אחותה הטובה
מתוק הוא הדבש והיין הוא מר
מלוחה הדמעה הנספגת בכר
אך מהו טעם האהבה
עונה השניה לאחותה
אכן בחלום טעמתי אותה
אך פשוט שכחתי...
ולי המשורר זה חבל עד מאד
כי אילו זכרו הבנות
לפחות את מה שראו באותו החלום
הייתי כותב לכם זמר אחר
שיר אמיתי ויפה
עוד יותר מזה שכתבתי היום היום.
