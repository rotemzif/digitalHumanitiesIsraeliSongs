יד קטנה לי פרשה את הרשת
יד קטנה מענה את חושי
את חיי את בונה והורסת
יד קטנה לבנה של אישה
כל ימי האתמול האפירו
כעלים נשרו לרגלי
כל חברי לעגם לא הסתירו
מי היה מאמין זאת עלי
את יפה ויופייך פוצע
כמה צריך גבר לכאוב
את יפה ואני כבר יודע
שנולדתי אותך לאהוב
יד קטנה עדינה רבת כוח
כל תנועה כמו חץ בליבי
לא רוצה לא יכול כבר לשכוח
יד קטנה מחזיקה את אושרי
את יפה ויופייך פוצע...
יד קטנה לי פרשה את הרשת
לי שפעם הייתי צייד
את גאה ורואה איך הנשר
מסתכל בך כמו גדי שנלכד
את יפה ויופייך פוצע...
