אור דמדומים האיר את פניה
וערב סתו שמח לפוגשה
ים החויר מול תכלת עיניה
וגם אני הרגשתי חולשה.
אני יודע היטב
נס לא יקרה לי
היא רק חלום
אין לי שום תקווה
אז אני קם ועוזב
גם אם קשה לי
קם והולך - אבל
היא לא רוצה, היא לא נותנת לי ללכת
בא לה עלי, איזו הפתעה
ואז אני נותן את מה שיש לי
מה שהולם, מה שחולם, כל מה שלי - שלה.
שני אשלים שמרו על הנגב
וברוש צעיר טיפס לו על תל
הכרמל השקיף על העמק
ובין כולם (המתה) ישראל.
אני יודע היטב, היא מידרדרת
ככה אומרים, היא לא מה שהיתה
אז אני קם לחפש ארץ אחרת
קם והולך - אבל
היא לא רוצה, היא לא נותנת לי ללכת
בא לה עלי, איזו הפתעה
ואז אני נותן את מה שיש לי
מה שהולם, מה שחולם, כל מה שלי - שלה.
שוב אני כאן כמו בכל ערב
האפלה מולי כבר הומה
הקהל אורב שם לטרף
ואז אני עולה לבמה
אני יודע היטב, היא קצת חורקת
ומנפילה - אין אצלה קימה
אני בעצם חושב שאנתק את הקשר שלי איתה
היא לא רוצה, היא לא נותנת לי ללכת
בא לה עלי, איזו הפתעה
ואז אני נותן את מה שיש לי
מה שהולם, מה שחולם, כל מה שלי - שלה.
