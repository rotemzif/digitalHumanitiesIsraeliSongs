מי יצחיק אותי שוב?
מי ינחם כשעצוב?
ידעת תמיד מה להגיד
אך המילים נעלמו לתמיד.
מי יזמין את השקיעה?
ויניח אותה על ההר
מי ינגב את הדמעה?
וידאג שאצחק כאן מחר.
כעת השחר עולה
עולה מעל תום ליבי
אלוהים, כמה עולה
לאבד את פני אחי.
מי יצלם כשתרוץ?
מתי תבקר בקיבוץ?
עזבת מהר את החיים,
מדים נשארו בני עשרים.
מי ידליק את המדורה?
ויניח אש על עפר,
תשמע כמה אמא בוכה
ואבא חולם על הכר. 
כעת השחר עולה
עולה מעל תום ליבי
אלוהים, כמה עולה
לאבד את פני אחי.
אז אם אתה שומע
שלח מכתב פרידה
תודה, גיבור שלנו
על גאוות יחידה.
אז אם אתה שוקע
ואיתך גם הזריחה
תודה, גיבור שלנו
שחר, שחר סליחה.
