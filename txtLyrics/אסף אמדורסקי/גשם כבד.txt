גשם כבד יורד בכל העיר,
מה שהיה בטון הופך שביר,
אהבה אותך אחת אתמול,
היא צבעה שמיים במכחול.
גשם יורד חזק על הפנים,
על צווארה זורם פנינים פנינים,
יש אחת שאהבה אתמול,
היא לבשה חיוך כחול.
ירח כסף מעומעם וכמה כוכבים
סובב סובב אתה סובל
תמיד אותם הכאבים.
אין כאן אף ילד שאותך מכיר,
רעש אוחז בך וזה מזכיר,
מי היה כזה טיפש אתמול?
מי זרק לרוח את הכל?
ירח שקר מכושף נותן בי סימנים
ירח מקווקו למעלה,
כואב באישונים.
ירח מקווקו שותק
משאיר אותנו כאן.
אתה צוחק אבל יודע
שזה מת מזמן.
