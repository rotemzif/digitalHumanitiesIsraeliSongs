את ואני צריכים להגזים
לעולם נחזור להיות בני עשרים
תמיד נשתרע על החוף עירומים
תחת ירח בוהק
הרוח שלך מספיק חזקה
והגוף יישא את המשקל בעוצמה
אולי ניסע בטרמפים לסיני
בלי להודיע לאף אחד
בלי לחשוב מי ידאג אם ניסע
עוד נצרח בגרונות צרודים
בהופעות תמיד נעמוד קדימה
עוד נריב בטירוף
עד שהשכנים יזמינו שוטרים
הימים זורמים ואפשר לנחש
גם בנפש גם בגוף
מתקרבים למה שרצינו להיות
כשנהיה גדולים
כל יום שעובר כל שנה שעוברת
משתנים מעט בתוך תמונה זוהרת
גם אם כבדים ההרגלים
עוד קלילים במחשבות
