אלמלא היית כה רחוקה,
בת שושן, בת העיר העתיקה,
אלמלא אשתי המתוקה-
את היית, את היית לי למלכה.
בצל קורת ביתי הייתי מביאך,
מלכה היית לי והייתי לך מולך-
הדסה אסתר.
אלמלא הזמן והמרחק,
את היית לי רביד וגם ענק.
אלמלא שכנת במגילה-
את היית, את היית לי לכלה.
טבעת של זהב עם אודם, לברך,
נותן הייתי על תפארת אצבעך-
הדסה אסתר.
אני אחריך, ולא כעיוור,
הולך שנות אלפיים, אלייך, אסתר -
הדסה אסתר.
אלמלא כוחך וגבורתך,
אלמלא זוהורך ותפארתך,
בלי שרביט, בלי כתר לראשך,
את מלכה ואני לך למולך,
הדסה אסתר.
