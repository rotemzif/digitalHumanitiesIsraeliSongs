את צוחקת, את מתרגשת 
שולחת יד לוחשת 
ופנייך שלווה, על רכבת ההרים הזו 
את השקט 
ואני עולה ויורדת, מרחפת 
ומתרסקת 
בלי אויר 
את מחיה אותי 
אני שלך, תמיד 
כל מה שידעתי לפניך 
אני שוקלת מחדש, שאהיה בדיוק 
כל מה שביקשתי בשבילך 
ואם לא יהיו לי תשובות, 
לא יהיו לי מלים לכסות 
את מגלה אותי 
את צוחקת, את מתרגשת 
שולחת יד, הופכת 
בעינייך אהבה, בניגון המתגבר הזה 
את השקט 
ואני עולה ויורדת, מרחפת 
ומתרסקת 
בלי אויר 
את מחיה אותי
