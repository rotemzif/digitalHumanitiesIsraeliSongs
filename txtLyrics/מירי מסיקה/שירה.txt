את, שלא יודעת להבחין בין טוב לרע
בכל יום מתרסקת ואז שואלת "מה קרה?"
כל שעה יוצרת לך סיפור ללא מוצא
כל כך רוצה לגדול, אבל תמיד תהיי ילדה
את, שמנסה לגעת באור של כוכבים
לא נרדמת בלילות, עובדת בימים
רומן אחד רודף שני וככה כבר שנים
כמו סיגריה ישנה - נשרפת מבפנים
שירה, החיים עוד יחכו לך
היום יגווע עם רדת אור
ואת כבר לא תוכלי לזכור
את כל מה ששכחתי להגיד לך
את, שמתעוררת לתוך בוקר סגרירי
הגשם מנקה אותך, שקוף וריחני
אולי מחר סוף סוף תביני, תפסיקי לחפש
תתני להם את כל כולך שיעריכו מה שיש לך
שירה, החיים עוד יחכו לך...
אולי תרדי לרגע מרכבת ההרים,
תפסיקי להכניס לגוף עשן מבקבוקים
היי שקטה מול המראה, תראי לה כמה את יפה
אולי ביום אחד זה עוד יקרה לך
שירה, החיים עוד יחכו לך...
אנשים עוד יחייכו לך
השם שלך לבן טהור 
ואת כבר לא תוכלי לזכור
את כל מה ששכחתי להגיד לך
שירה
