אולי תיכף ישתחרר המחנק בגרון 
אולי זה יהיה החייל האחרון 
בדומינו הזה, של הדמעות והשקרים 
ואז יגיעו הימים האחרים 
יוציאו אותי לרחוב 
אולי יהיה לי סוף טוב 
אולי יצמח בי כוח, מכל מה שעצוב 
הבית יהיה בית, הכלוב יהיה כלוב 
ואז אני אצא מצילן של טעויות 
אני אהיה מה שמגיע לי להיות 
ואסתכל לי בעיניים, ככה מקרוב 
אולי יהיה לי סוף טוב 
ואני לא רואה סוף לכל ההתחלות 
אולי הגיע זמן לטפס ולעלות 
מתוך הבור הזה, ככה, בלי לחשוב 
ואז אולי יגיע סופסוף טוב 
אולי אמצא בי כוחות להתרחק 
מהקצה הממכר הזה, החד, המרסק 
על הגבול הדק מדי, בין אומץ לטירוף 
העבר הכבד שלי ישקע ולא יצוף 
וכל מה שכופף אותי יקום ויעזוב 
אולי יהיה לי סוף טוב
