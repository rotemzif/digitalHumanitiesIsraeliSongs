זרעי הקיץ מתפזרים עם רוח סתיו
ובאולם ההתעמלות כולם זרוקים על הגב
את לא צוחקת, מבטך קפוא עכשיו
ממה את מתרחקת?
קולות הילדים עולים עד הגגות
ושתינו אוחזות ידיים נאחזות זו בזו
אולי נברח היום נחליק ברחובות
ממה את מפחדת?
נסטה מהשבילים, נשבור את הכללים
אבל עכשיו מצלצלים פעמונים מעירים את הבנים
ובוואדי שתי בנות רוקדות לעננים
כל השעונים דממו לאבנים
את נוגעת בי במבטים
כמו בסרטים
זרעי הקיץ מתפזרים עם הקולות
אני רואה כהה כהה בתוך עינייך הכחולות
מחר תגידי לי מילים מאוד גדולות
אני אסע לשכוח
אתם תגורו בצללים
והוא ילחש לך מילים
של אנשים גדולים
אבל עכשיו מצלצלים פעמונים...
