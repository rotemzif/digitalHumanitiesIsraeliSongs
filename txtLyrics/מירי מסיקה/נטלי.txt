העתיד שלי יושב במזנון של נטלי
שותה בירה קרה על כסאות הפלסטיק הרותחים
הוא מפצח גרעינים עם הפועל של אסולין
עשרים דקות ברגל צהריים מלוחים
זה המרחק מהלשכה אל המטבח שלי
או למזנון של נטלי
והוא אומר לכולם: "לילדים שלנו יהיו עיניים הכי יפות בעולם"
העתיד שלי מבטיח כבר כמעט שלוש שנים:
"יהיה לנו קצת כסף ונוכל להסתדר"
כשאני ככה מתרגזת, הוא מזכיר לי ת'תכנית:
"שלושה בנים ובת אחת ובית עם חצר.
אבל תלכי עכשיו לישון ואל תמתיני לי. אני הולך לנטלי"
והוא אומר לכולם :"לילדים שלנו יהיו עיניים הכי יפות בעולם"
העתיד שלי יושב על הספה בגופיה
נהיתה לו טיפה כרס אבל לי זה לא אכפת
ומזיזה יותר קרוב את העיתון עם הדרושים
אני שואלת מה אמרו לו והוא לא מחזיר מבט
וזה בסדר, זה עדיף אם הוא שותק אצלי, מלדבר עם נטלי
ולפעמים, באים אלינו חברים והוא שורק פתאום צוחק פתאום צובט ואז משכיח
והוא אומר לכולם :"לילדים שלנו יהיו עיניים הכי יפות בעולם"
