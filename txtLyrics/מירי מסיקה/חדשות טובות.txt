והימים ימי דמע וסער
מבקשת מקלט מול הים
אודים עשנים, כותרות עיתונים
והם שוב רוקדים על הדם
סגרתי לתמיד את הדלת
והטריקה מוסיפה להדהד
עכשיו עם רגל בחול, אני לומדת לזחול
לגלות את עצמי באמת
משאירה מאחור אהבות
מאפסנת בלב להבות
עכשיו הגיע הזמן לחדשות טובות
חדשות טובות
אני ואני מול המים
מלחמות והכוח כבר תש
כדי להמציא את עצמי, צריכה לשכוח אותי
ולהיזכר בכל יום מחדש
עכשיו כבר השמש שוקעת
אני שותה את הצבעים בקשית
בערבו של היום, אמצא לי מקום
ואני מתחילה מבראשית
