עם קשת בשיער כמו שהיינו ילדות
כשהנהר היה נהר והשדות היו שדות
הכוכבים הפנו מבט כשהסתכלת
איך הבנים בתחתונים יורדים לים
שם התמכרת אל האסור, הלא ברור, האי אפשר,
העד הסוף הזה הטוב המרסק
תמיד בלבלת אותם, בטור שרקו מתחת לחלון שלך
פרחו בך לחיים אפרסק
ובאותו הסתיו חתרנו באותה סירה
היינו שתיים הוא אהב אז כל אחת לפי תורה
והסודות היו סודות היו סודות היו שדות
רק את נשארת אותו דבר, 
אותה הקשת בשיער
כמו שהיינו ילדות, נשארת נהר תמיד היו לך שתי גדות
היה לנו מספר מזל כזה שמבקשים איתו
דברים שרק אפשר לחלום בלב
והשירים היו עולם שמסתובב כמו קרוסלה
הכאב היה כאב היה שמחה
גילית איתי את הפריחה הראשונה שלי
חיכית איתי בתחנה כשהם הגיעו לאסוף
את הבנות הצדדיות של המושב עם שיר קטן
ועם סיכוי גדול לשיר אותו בסוף
ובאותו הסתיו חתרנו באותה סירה
היינו שתיים הוא אהב אז כל אחת לפי תורה
והסודות היו סודות היו סודות היו שדות
רק את נשארת אותו דבר, 
אותה הקשת בשיער
כמו שהיינו ילדות, נשארת נהר תמיד היו לך שתי גדות
קלענו לאותה המטרה
היינו שתיים הוא אהב אז כל אחת לפי תורה
והפרידות היו צורבות היו שורפות היו יפות
רק את נשארת אותו דבר
אותו העצב בצוואר
כמו שהיינו ילדות, כשהנהר היה נהר
והשדות היו שדות
