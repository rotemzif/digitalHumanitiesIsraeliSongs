על עשרים השקלים שלקחתי
בלי רשות מהארנק
החום של אמא, והלכתי
לקנות לי איזה לק
ובערב קראו לי לסלון
והתביישתי,
ועל כך אני מודה
על כל העליות שדיבשתי
בדרך חזרה 
מהעיר הביתה, כשנפלתי
כי לא הייתי זהירה
עשו לי תפרים על הסנטר
ויש לי אפילו צלקת,
ועל כך אני מודה
לילד בכתה, שאמר לי
שאני לא יפה
למפקדת, שצרחה עלי
כשאחרתי לצבא
לאבא, שגער כל סוף שבוע
"מתי תתנהגי כבר כמו ילדה גדולה?"
אני מודה
על שתי חברויות שאיבדתי
באותו מוצאי שבת
כשהבחור בו התאהבתי
וחברה שלי ליאת
עברו מולי מחובקים
ומשולבים יד ביד,
ועל כך אני מודה
על תחרות שהפסדתי
למרות שהייתי הכי טובה,
שבורה ומפוחדת מאוד
ועצובה
קטפתי גיטרה מהחדר
שרתי לעצמי לבד,
ועל כך אני מודה
לילד בכיתה...
לאנשים ברחוב, ש-
חשבו שאני משונה
לשכנים, שצעקו לי
כשלא שמתי לב אל השעה
לעצמי, שתמיד אמרתי
"מותק, יום אחד את עוד תהיי גדולה"
אני מודה
על עשרים השקלים שלקחתי
על הריב המיותר
על תחרות לא חשובה,
על כולם אני מודה.
