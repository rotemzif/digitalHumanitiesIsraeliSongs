מה אלחש לך שתביטי
זה אני עומד כאן על הסף
איך אגע בך שתרגישי
את גופי יום אחד נוסף.
את הרוח המלטפת
לך אני שלחתי מן הים
היא תלחש לך ותיתן לך
עוד סימן שאני קיים.
רק שימי נר על החלון
ונרקוד לאט את מחול הנשמות
שימי נר על החלון
והלב ישוב לפעום.
הדמעות כבר זולגות בחלב
איך נמצא מקום להתחבא
כשגווע הנר בחדר
גם אני לאט לאט כבה.
רק שימי נר על החלון...
זה כמו ליצור כדור של שלג
בעומק כף היד
רק נשארות טיפות של שקט
עקבות הצעד וסוף של דרך.
רק שימי נר על החלון...
