והנה שוב את פוחדת, מה עכשיו
והנה שוב את רועדת, כמו שאז רעדת
והנה שוב דולקים נרות ליד המיטה
ואת שואלת זה אתה?
והנה שוב אני שוכב חצי עיוור
רואה אותך כמעט צללית בגלל הנר
כי את הדלקת את הנרות עד שיבוא האור
ואת שואלת האם אתה עוד פה?
אני עוד פה וגם את נמצאת
אותן כפות ידיים אוחזות
זה צל של שניים, צל של שניים
כן זה בזו.
והנה שוב את פוחדת, מה עכשיו
והנה שוב את רועדת, מה חשבת
זה צל של שניים, צל של שניים
כדי לא להיות לבד
והנה שוב את מתנועעת כמו נהר
והנה שוב את כורעת ואני מעל
והנה שוב דולקים נרות ליד המיטה
ואת שואלת זה אתה?
והנה שוב קורים המון דברים
והנה שוב בגוף חורים לא מתמלאים
והנה שוב, דקה אחת של טוב
ואת שואלת האם אתה עוד פה?
