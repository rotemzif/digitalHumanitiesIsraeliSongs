ונידמה שתמיד היינו יחד
עוד לפני שנולדנו בכלל
המילים הגדולות והפחד
כבר אורבים לך בפה ושותקים
את רוצה שידי המלטפת
תעורר בך תמונות של ילדות
כמו אבק של חמסין בחום יולי
כמו האור המחוויר והולך
ועכשיו את יודעת
איך אהבות מתקיימות כל החיים
תכתבי על זה פעם
מה יישאר כשהכל יגמר
את שמחה לצייר בי עולם
בצבעים חזקים עד סחרור
בבלבול העצום הרובץ פה
אני צף מחויך וברור
מכל הדברים הפשוטים שאת מבקשת
אשרטט ברכות על גבך את מפות העתיד
