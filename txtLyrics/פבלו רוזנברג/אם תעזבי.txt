שנינו יושבים חבוקים מול האופק
צל הליקופטר נשטף בגלים
אני מרגיש רק אותך בכל אופן
בכל מובן שהחיים מגלים
אין עננים שיביאו את הגשם
אין בשורה שתקל על הלב
אני מקשיב בדריכות את אומרת:
"איך שסיבכת לי את החיים"
אין אשמים אין מפלט בינתיים
אנחנו זה בתוך זה מתחבאים
אין אנשים מסביב על הגשר
אין סימנים שתגיע ברכה
אם תעזבי אותי הלילה
שמש תשקע בצהריים
אם תעזבי אותי הלילה
אני אמות-אני אמות פעמיים
שנינו נוסעים במכונית את פוחדת
מלאבד מה שיש לך ביד
זה לא משחק של קלפים מישהו יפגע
ובסוף נישאר כאן לבד
אם יש אהבה שלוקחים אל הקבר
אני אקח את זו שיש לי איתך
