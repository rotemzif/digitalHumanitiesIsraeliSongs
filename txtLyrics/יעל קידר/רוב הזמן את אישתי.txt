כל הערב דיברנו
מילים חדות כסכין
מילים נודדות מפיך אל תוך פי
ובלילה חלמתי לא אינני זוכר את הכל
ציפורים נפרדות זו לימין וזו לשמאל
התעוררתי עירום בחושך נסדק לתוכי.
כל פירוש לחלום הוא מעל לכוחי
כך חיינו עברו נשארנו פשוטים ודומים
שתי רגלינו הולכות לאן שהולכים
רוב הזמן את אישתי
וכשילד ניטע בך
חיכינו תשעה בתשיעי ילדת בעצב
רוב הזמן את אישתי
ואני מכותר בך
רוב הזמן את איתי
את ביתי
את אישתי פה בעצם
כל הערב דאגנו הילדים לא חזרו מהגן
ילדים נודדים ללא דאגה
ובלילה חלמתי על היום הראשון היחיד
ועל אימי שהאמנתי שהיא היפה בנשים.
התעוררתי עירום בחושך נסדק בתוכי
כל פירוש לחלום הוא מעל לכוחי
כך חיינו עברו נשארנו פשוטים ודומים
שתי רגלינו הולכות לאן שהולכים.
רוב הזמן את אישתי...
כל הערב עישנו שרפנו סיגריה פשוטה
כל הערב איתך באותה המיטה
ובלילה לפני שנרדמנו כיבית את האור
שוב ידינו בחושך גיששו לאהוב.
רוב הזמן את אישתי...
