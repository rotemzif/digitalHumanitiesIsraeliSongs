אני אהיה כל כך מאושרת אם
תהיה לי פינה משלי, וגינה משלי,
והגינה תהיה מלאה פרחים - 
נוריות, שושנים, חרציות וצבעונים, לילך
וציפורנים -
ואני אכיר את עונות השנה
לפי פרחי הגינה.
ואם ירד גשם
הוא ירד מבוייש
וצנוע כטל,
ואם תזרח שמש
היא תאיר כעולל
הצוהל אל אמו.
אני אהיה כל כך מאושרת אם תהיה לי
פינה משלי,
וגינה משלי,
וילונות לבנים
וכלי כסף קטנים.
ובין הערביים נשב על מרפסת,
מיצי ואני, מיצי ואני,
ממצמצים מנומנמים,
ואזנינו ערות למשב הוילונות,
הו,
אני אהיה כל כך מאושרת אם תהיה לי
פינה משלי,
וגינה משלי,
וילונות לבנים
וכלי כסף קטנים.
