התהילה יפה, התהילה קורצת,
יש לה בגד של גברת ומיטה של זונה.
הגיבורים הולכים למלחמות בחשק
ובבוקר בבוקר הם שוכבים בחיקה.
כשהם באו לפונדק הדרכים 
הם רקדו רק איתה כמו שדים. 
והתופים, כל הלילה לא חדלו לנגן לכבודה.
אז ראיתי, נער דק וחיוור.
שהביט בה כמו נשר בוער 
ורקד רק איתה ולחש באוזנה הבטחות.
התהילה יפה, התהילה שוכחת,
יש לה אלף פני מוות ומיטה רק אחת.
הגיבורים מתים, התהילה שוכחת,
כי בבוקר בבוקר - מתייצבים חדשים.
כשהעיפו את הדגל בעיר וקראו: ניצחון, תהילה לבנים!
החצוצרות, כל הלילה לא חדלו לנגן המנונים.
כשספרו לה כי הנער הדק החיוור 
לא חזר כשחזרו אחרים
היא אמרה: כה מוזר, שבכלל הוא שכב בחיקה.
