אני אוהב סופות שוצפות ומצליפות ברעם וברקים
אוהב אני דממות פוסעות על בהונות כרוח רפאים
אני אוהב צוק הר פראי, קורא תגר אל שמש וענן
אוהב אני שדות בר וצל עצי תדהר, מסתור של מעיין
אני אוהב לצחוק... אני אוהב לשתוק...
אני אוהב כל כך...
אותך.
אני אוהב פרחים, חינגות של פרחחים ונתז ממטרות
אוהב אני שווקים, את רעם התופים ושעט האורות
אני אוהב דרכים שלוחות למרחקים צופנות הרפתקאות
אוהב אני שירים אתם כשיכורים לשגות באשליות...
אני אוהב לצחוק... אני אוהב לשתוק...
אני אוהב כל כך...
אותך.
כי את דממה פלאית, את סערה פראית, את שמש וענן
כי את צוק הר נמהר, את צל עצי תדהר ומי המעיין
כי את לי אור וצליל, כי את מרחב ושביל צופן הרפתקאות
אתך אל השבילים... איתך אל הצלילים... איתך אל האורות...
