הם לא ישברו אותנו
אנו גם לא נכוף את הגב,
כל עוד זו הרוח בנו
וכל עוד פועם הצוו.
זה הדור נבחר לפלא
כי הותך בכור ציון.
הן ידענו: שביל הכלא
עוד איננו שביל אחרון.
על אף כל כובל וצר
עוד ניצעד בעוז ליום מחר,
הם לא ישברו אותנו.
אנו גם לא נכוף הגב.
הרחק שם מולדת אמא
נאנקת, נוטפת דם.
אימי, את סיבלך נשימה
על ליבנו כחותם.
במקום דורכים פה אנו
כי בגרנו המידבר.
אך מידרך כזה, ידענו,
הוא כצעד אל ההר,
על אף...
רבה עוד הדרך חופה
לא אחד בה יפול חלל.
אך אנו באון ניזקופה
את ראשנו גא אל על.
עת בבלה דור היגיע
כינורו על עץ תלה.
אנו את השיר נשמיע
גם על פני אדמת גולה.
על אף...
