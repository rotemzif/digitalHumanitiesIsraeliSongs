אגדה לילדים, אגדה לבוגרים 
אגדה לישישים בני מאה - 
לא מימות דור עתיק, לא מעומק הזמן 
רק עכשיו - מעשה שהיה. 
איש היה בציון, לא כמוהו כולם: 
לא משך את ליבו הזהב, 
ולחמו ומימיו לא ערבו לחיכו, 
לא מתקה השינה לעיניו. 
כי הוא חש הכאב של מולדת שבויה 
ושנא את פרגול הכובש. 
הוא הוליך אל הקרב את חילו הנסתר 
תחת דגל הדם והאש... 
כראש גדוד מכבי, כגלילי חזקיה 
הוא ישב במחתרת יחיד. 
ומשם הוא הלם על קודקוד האויב 
ומשרתיו באגרוף דינמיט. 
אך גילה האויב את מקום מחבואו - 
מבצרו האחרון של יאיר. 
שם שלח עמלק הכדור בגבו - 
כך אבד לו ראשו הצעיר... 
אגדה לילדים, אגדה לבוגרים...
