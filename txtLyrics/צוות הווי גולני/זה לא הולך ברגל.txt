אנחנו אוהבים את רותי, היא תמירה כדקל 
ותלתליה צהובים כחרציות בגן 
שיער בלונדיני שכזה זה לא הולך ברגל 
עם לא הולך ברגל חוזרים למי חמצן.
זה לא הולך ברגל
זה בטח לא תירוץ 
אם לא הולך ברגל
אז מוכרחים לרוץ
וכשהיה על השנתון להתגייס לדגל
קשה לומר שהתנדבה לצה"ל מרצונה
שנתיים כחיילת כן זה לא הולך ברגל
אם לא הולך ברגל הופכים להיות קצינה.
זה לא הולך ברגל...
וכשהגיעה רות לגדוד והצטרפה לסגל 
הדון ז'ואנים במטה תפסו את הפרנציפ 
עם חתיכה כזאת בדסק זה לא הולך ברגל 
אם לא הולך ברגל נוסעים איתה בג'יפ.
זה לא הולך ברגל...
אנחנו אוהבים את רותי, היא תמירה כדקל 
ואין כמוה בקצינות לרוק ולמסיבות 
צירוף של יופי ויעילות, זה לא הולך ברגל 
אם לא הולך ברגל חוזרים שנית אל רות.
זה לא הולך ברגל...
