ערב חג כששאלתי במה אברכך 
את ביקשת שאביב ישכון בלבך 
מכיוון שאביב מלבלב רק עונה 
אסדר לך אחד לרוב השנה 
הו אביב שלי חביב אוהבים אותך x2 
חיש בבוקר פניתי לשלושת אחיו 
כידוע הם קיץ חורף וסתיו 
וביקשתי תרומה למען אביב 
כה קצרים הם חייו על כולם הוא חביב 
הו אביב שלי חביב אוהבים אותך x2 
מיסטר קיץ חייך והציע מירב 
הוא תרם לאביב את ימי השרב 
ומיד אחריו התנדב לו הסתיו 
שתרם את חלקו וצירף גם חצב 
הו אביב שלי חביב אוהבים אותך x2 
גם החורף נרתם ושיחרר הצהרה 
לבלובו של אביב מועדף על קרה 
הוא מיהר לנדב את ימי הסגריר 
אך עדיין נותר לו מזגו הקריר 
הו אביב שלי חביב אוהבים אותך x2 
כך תפח האביב ושילש את ימיו 
והפך לארוך מבין שלושת אחיו 
וביום שאביב יבקר בשכונה 
הוא ישכון בלבך במרבית השנה 
הו אביב שלי חביב אוהבים אותך x2
