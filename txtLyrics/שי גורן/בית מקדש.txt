יש לי בית מקדש בתוך ליבי,
בית מקדש קבוע בקרבי,
שם אני נושא לאלוהי מרום תפילה,
שם אני קורא לרחמים ומחילה.
יש לי בית מקדש בתוך נפשי,
מיוחד, נושם ואנושי,
שם אני מדליק נרות שבת ונשמה,
שם אני מודה על אור ירח וחמה.
בית מקדש יש בליבי,
בית מקדש פרטי להתפלל
ואני כהן בו ולוי וישראל.
יש לי בית מקדש בתוך תוכי,
זה ביתי לאושר ולבכי,
שם אני שואל הכול ומקבל תשובה,
שם אני דואג וגם חוגג באהבה.
יש לי בית מקדש לתפארה,
הוא שלי בטוב וגם ברע,
בקרבו יש דביר לאלוהיי, לשכינתי,
בליבו יש שיר והוא חיי ונשמתי.
בית מקדש יש בליבי...
