ניקח את זה לאט, בהגיון ובהתאם לצורך
אחד את השני נבלע -  רק לפי הוראות
נקרע את הבגדים, נשמור על מה שיש -  במקום קריר ויבש
הרחק מהישג ידם של ילדים – זה הולך בלי להגיד
ולך נדמה, באמת לא יודע
התשובות לא באות, לא הפעם
זה נראה לי יותר
כמו מנת יתר
אחרי אתה מרגיש מעט חמוץ מתחת ללשון
חומק במסדרונות הגוף -  עוד רגע זה פועל
הרבה כמוסות שנמסות, הן מנסות, עשו את שלהן
חוזרות למגירה ומחכות לרגע הנכון
ולך נדמה, באמת לא יודע
התשובות לא באות, לא הפעם
זה נראה לי יותר
כמו מנת יתר
ולך נדמה
שזה משחק כמו תופסת
לא משחֵק
ואת לא תופסת
בטח כואב -  לא יודע
כל המילים 
כמו מנת יתר
