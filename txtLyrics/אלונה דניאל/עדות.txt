עכשיו אני זוכרת הכל
את השכונה בה הייתי קטנה
את השכנה שסיפרה לי שאבא שלי
נסע להודו לצוד אריות
אני שיחקתי עם בן השכן
בתוך חבית שהיתה בחצר
והוא תמיד הבטיח שלא
אבל בסוף היה מקיים
ילדה רק לרגע ודי
ילדה אף אחד לא יידע
קורה לי משהו כשאת לידי
אחר כך נשחק במה שתרצי
עכשיו אני זוכרת אותך
אתה אמרת עזבי את הכל
ניסע לשוויץ נרכב על פילים, אמרת
ניסע לסין לאכול פטריות
וכשהרוח העיפה אותך
אני נשארתי לבד על הכביש
עצר לי אוטו נכנסתי בפנים
יושב נהג מכנסיו מופשלים
ילדה רק לרגע ודי
ילדה אף אחד לא יידע
המהלך בידיים שלך
לאן שרק תרצי אסיע אותך
אני זוכרת אדוני השופט
ומוכנה להעיד על כולם
אחד רזה משקפיים כהים
שני גדול מזיע כולו
הרביעי היה במדים
החמישי מכנסיו מופשלים
לעשירי היה אקדח טעון
ולעשרים לפיד בוער
וגם אתה אדוני השופט
היית בא לקראתי ואומר
ילדה רק לרגע ודי
ילדה אף אחד לא יידע
גופי אקדח טעון תביני אותי
אחר כך נשחק במה שתרצי
