בבית ממול גר לו מלאך
השכן מלמעלה סיפר לי על כך
כשהשמש שוקעת אחר צהריים
הוא מבעד משקפת מביט בשמיים
הוא מחייך ואני מקווה
שגן העדן זה כאן בסביבה
איזה בזבוז להיות עזובה
באיזור א', איזור אהבה
אהובי המוזר גר איתי בביתי
לא מצליח לזכור את שמי הפרטי
את שמות החיבה שהמציא עבורי
הוא לוחש ליונים בגן ציבורי
כבר שלושה שבועות מסתובב ברחובות
וכולו חידות וכולו סודות
ואני משחקת כמה שבא לי
במעט השפיות שעוד נותרה לי
אהובי המוטל בספק תמידי
גם כשהוא איתי הוא לא איתי
מסתודד עם מלאך מהבית ממול
ואני מציציה דרך חור המנעול
כשהשמש שוקעת אחר הצהריים
אני מהגג מביטה בשמיים
אם אתה אלוהים פחות או יותר
תעשה יום אחד שהכל יסתדר
