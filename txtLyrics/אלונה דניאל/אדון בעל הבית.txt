כשהלילה יורד
מתגנבים אל ביתי הספקות שלי
בידים רזות וקרות הם נוגעים בכתפי
לוחשים באוזני אזהרות ופחדים
על הקיר מציירים לי צללים של שדים
או אולי ילדים
על הקיר מרקדים
אני לא יכולה לסלוח לך
שאני אוהבת אותך
שאני אוהבת אותך
אדון בעל הבית
כשאתה מתרחק
הפחד אוחז בי ולא מרפה
בשבילך קצת ניתוק זה טבעי
בשבילי זו בגידה
כבר קשה לעמוד בשניה של בדידות
המשחק התמים שהפך התמכרות
ולך השליטה
אני לא יכולה לסלוח לך...
