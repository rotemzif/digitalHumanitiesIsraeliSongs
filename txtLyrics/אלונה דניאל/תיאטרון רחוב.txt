מסכה אחת לערב
ושנייה לשעות היום
מחליפה דמויות בלי הרף
משנה את שמך פתאום
את יוצאת ומגלגלת
תפקידים לרוב
הביקורת מהללת
תיאטרון רחוב
באוויר שאת נושמת
אין בכלל זיהום אישי
כל משפט שורה מושלמת
כל צלצול צלצול שלישי
את אף פעם לא שייכת
למקום קרוב
מלודרמה מהלכת
תיאטרון רחוב
אי, אי, אי, אי
מה יהיה תפקיד חייך
אי, אי, אי, אי
מה נשאר לך להגיד
אי, אי, אי, אי
המסך עולה עלייך
הדמעות שבעיניך
הן רק מים
עייפה לא מתנחמת
לבדך בסוף היום
באיפור מלא נרדמת
למקרה שבחלום
שום דבר כבר לא בסדר
זה מתחיל לכאוב
כי חדר אל תוך החדר
תיאטרון רחוב
אי, אי, אי, אי
מה יהיה תפקיד חייך
אי, אי, אי, אי
מה נשאר לך להגיד
אי, אי, אי, אי
המסך עולה עלייך
הדמעות שבעיניך
הן רק מים
