מה עשית היום
מה רצית היום
את מי חיבקת בחום
שלא נתן לך ללכת
מה חיפשת היום
מה מצאת היום 
מה הצליח לגרום לך
לעצור ושוב ללכת
האם שמעת את השיר
ששרה הציפור לך
האם שמרת בכיסך
את העלה שנח על ראשך
האם כבר שרת שיר היום
האם מצאת שביל היום 
האם הקשבת בחלום
האם ברכת לשלום 
אדם בודד הולך מולך
לעולם לא תדע
מה עובר לו בנשמה...
על מה דיברת היום
למי הקשבת היום
האם פינית מקום או זמן
לשפוך ליבך כמים, בן אדם
לאן מיהרת היום
על ספסל עצרת לנשום
כל אדם צריך מדי פעם
לעצור ולהביט לשמיים
האם שמעת את השיר...
את מה אספת היום
את מה השלכת במקום
שנים ניסית לבלום
לגזום, לפרום
אך לא באמת העזת לומר שלום
ענה לי לפני שיהיה מאוחר מדי
מלא ליבי כי לא אומר לך די...
והשביל שגילית פתאום
ואספת מאבני המקום,
וביקשו העיניים את עצמם לעצום 
להביט פנימה בסולם שיופיע בחלום
