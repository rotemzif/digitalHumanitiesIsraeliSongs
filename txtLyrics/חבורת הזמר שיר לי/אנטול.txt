רעי, התיקח אותי אל ארץ שאוהב? 
נכון, אינך איתי; אינך עכשיו. 
רחוק אתה כמו כוכב. 
רעי, התהייה עמי בדרך ארוכה? 
וכל אשר הוא לי יהיה שלך 
בדרך הפתוחה? 
כי מעמקי כל לבבי 
אשמע תמיד קול מקרבי 
אומר לי שאיתך אבוא, אהובי, 
אל ארץ הנביא. 
כן, אל ארץ הנביא. 
רעי, אל תשכח אותי, גם אם רחוק הינך. 
ראה, חזק ליבי, אני קשוחה 
כל כך רחוק עוד ממך. 
רעי, עוד יבוא יומך וגבול ליבך ירחב. 
ראה, כל סבלך והרעב 
הם לא היו לשווא. 
כי מעמקי כל לבבי 
אשמע תמיד קול מקרבי 
אומר לי שאיתך אבוא, אהובי, 
אל ארץ הנביא. 
כן, אל ארץ הנביא. 
כי מעמקי כל לבבו 
יאמר העם את כל דברו. 
ועם שלם ישוב, ישוב לגבולו, 
וגם אתה תבוא. 
הייתכן שלא?! 
כי מעמקי כל לבבם 
יאמרו בנים את כל דברם. 
והם כולם ישובו עוד לגבולם, 
וגם אתה איתם. 
כן, וגם אתה איתם.
