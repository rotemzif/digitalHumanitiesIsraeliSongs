את שירי הידידות עוד לא שמעתי
לא ראיתי את ברכת השלום אחי
את פירות האהבה עוד לא קטפתי
מכרמים לבנים ומשיח של פרחים
עוד לא לגמתי את מימיו של מעין
על פתחו הערפל רובץ ושט
אבל עם אור ראשון שיעלה השחר
קרן אור תשרוט אותי לאט
השמש תזרח לאהבה
באור תפריח כל חלקה טובה
היא שתאיר בלב את דרך התקווה
תזרח מחר תזרח לאהבה
השמש תזרח לאהבה 
באור תפריח כל חלקה טובה
על אבן הדמעות ודרך עצובה
השמש עוד תזרח לאהבה
בשדותי עברו הגשם והרוח
הברכה לא נאספה אל ביתי בסתיו
כמו קרעי ענן ליבי נותר קרוע
היכן הציפור שתפרוש עלי כנף
היכן הפרח והאור בשדות הבר
לו רק עץ של זית בהרים לבד
מתוך הצל שבין הענפים לשורש
מישהו ודאי יושיט לי יד
השמש תזרח לאהבה...
