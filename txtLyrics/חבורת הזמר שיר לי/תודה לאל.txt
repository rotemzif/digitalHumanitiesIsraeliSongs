תודה שנברא לי עולם חדש
של יש מאין ומלא כלום ממש
מיסוד הצבעים של כל היקום 
מירוק מתכלת ומצבע החום
מכחול אלוהים הנישא כשרביט
נותז בצבעיו ונוצץ כשביט
ואני כשיכור אאלך מאושר
לכן אני שר לכן אני שר
תודה תודה תודה לאל
על עולם שנברא לי שיר הלל
תודה שנברא לי עולם חדש
בפרח שקטפתי ושמתי בדש
בריח הדשא לאחר כיסוחו
ובזכות כל מי שלא נס ליחו
הרוח נושק לאדוות העלים
אדמה של קודש שלו נעלים
צחוק ילדים מתגלגל לו בשביל
לכן אני שר בגלל זאת ובשביל
תודה תודה...
תודה שנברא לי עולם חדש
אדרוך על סיפו כעל סף בית מקדש
וכהן בלבן מקביל את פני
בברכת כהנים ידיו על עיני
משק כנפי המלאכים הטובים
וקול אלוהים קול אלוהים חיים
בצבע בצליל בחרדת הקדושה
אשיר שיר תודה לבריאה חדשה
תודה תודה...
