מי מלבדי עוד זוכר השביל שהוליך להר
זה אשר הוביל את ילדותי
בין חצרות בתי הדר
והצבר והוא שהיה שלי
ושל כל ריבוא חברי
כה מתפתל תמיד היה שבילי
כמזדנב מאחורי
היכן נעלם? האם הוא קיים?
השביל שילדותי הוביל להר
חלון מול חלון מוקף בבטו
השביל שלי להר פתאום נגמר
ככה ילד זה החלד
בלוק ושלד גג ודלת
שק של מלט
שמי התכלת
לא נראה עוד
כי ללכת
זוג או פרט
בין הפלד והמלט
אין תועלת 
שביל של ילד 
לא יהיה עוד
מי מלבדי עוד ילך בשביל שאבד בהר
זה אשר חתם את ילדותי 
בין חצרות בתי הדר
והצבר והוא שהיה שלי
ושל כל ריבוא חברי
לא יתפתל כבעבר שבילי
לא יזדנב מאחורי
אכן נעלם חרוש ונכלם 
השביל אשר הוליך את ילדותי
חלון מול חלום
היכן הוא היום
השביל שלא יוביל יותר 
אותי
היכן נעלם 
האם הוא קיים
השביל שילדותי הוביל להר
חלון מול חלון
מוקף בבטון
השביל שלי להר פתאום 
נגמר
