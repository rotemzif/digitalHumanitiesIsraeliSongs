לִפְקֹחַ עֵינַיִם, 
לְהִתְעוֹרֵר לָאַהֲבָה. 
לְזַמֵּר עַד לֵב שָׁמַיִם 
בְּרֶגֶשׁ, בְּחֶדְוָה. 
עִם שַׁחַר לְהַקְשִׁיב 
לְמַקְהֵלַת הַצִּפּוֹרִים, 
כָּל בֹּקֶר לְהוֹדוֹת 
עַל פֶּלֶא הַחַיִּים. 
פזמון : לְחַיֵּי הַשִּׁיר הַזֶּה 
לַמַּזָּל שֶׁלֹּא יְרַפֶּה, 
לִי, לְךָ לְכָל אָדָם 
לִשְׁלוֹם כָּל הָעוֹלָם. 
נִשְׂמַח, נִרְקֹד 
נָשִׁיר עוֹד פַּעַם, 
עִם חִיּוּךְ 
מְלוֹא הַטַּעַם. 
לְהוֹקִיר 
אֶת הַקִּיּוּם הַזֶּה, 
לִפְנֵי שֶׁיֵּרֵד 
מָסַךְ הַמַּחֲזֶה.
