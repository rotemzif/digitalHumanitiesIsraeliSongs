תגיד תודה על כל מה 
שאלוקים נתן לך במתנה 
הוא נתן לך בשר, עצמות, גידים, כליות, ורידים, עיניים... 
תגיד תודה שאתה יכול לראות 
מה שווה השיר הזה 
אם לא היו לך אוזנים 
תגיד תודה שלא נולדת בתקופת השואה 
או שעבוד מצרים 
תגיד תודה 
שהלב שלך דופק נון-סטופ 
בלי בטריות 
בלי חשמל 
בלי סירופ 
תגיד תודה 
שאתה קם לתחיה 
בכל בוקר מחדש 
כל שניה 
תגיד הללויה 
תגיד תודה 
מעל הפה שלך 
יש לך אף 
מסנן לך אוכל מטונף 
נולדת יהודי 
ישתבח שמו 
תגיד תודה למלך שאתה חלק מעמו 
נודה לך שבראת עולם מיוחד לבני אדם 
כי לך נאה להודות ולהלל 
אתה חייב לומר תודה שנולדת 
לעולם מתוכנן 
ערוך ומוכן 
מה שאתה רוצה לאכול - יש. 
רק תגיד, מה אתה רוצה ללבוש -יש. 
תתבונן רק טיפונת על פלא הבריאה 
תתמלא בעונג 
כמו שאם יש שולחן יש בונה 
ככה אם אתה נברא יש בורא 
יש מנגנון 
מסובב פנס עליון 
ומחשיך את הלילה כי אתה צריך לישון 
תגיד תודה 
שיורד מהשמים מים 
ולא נוזל אחר 
יש דג בים 
תקוע שם בקרקע 
וגם הוא לא זז 
אז איך יאכל 
אבל אל תדאג 
יש לדג בגב תמונה של דג זהב 
ואז כל הדגים בים באים לאכול 
והוא אוכל אותם 
נודה לך שבראת עולם מיוחד לבני אדם 
כי לך נאה להודות ולהלל 
לא ראית את הקטע איך לפתע פתאום 
בורא עולם יוצר תינוק 
בבטנה של אמו 
ועמו 
נוצר חלב כמו מעיין 
ועוד עניין 
למה החמוד הזה נראה מצוין 
כדי שידאגו לו בשמחה 
כל המשפחה 
אז בואו אחי 
בשיר ושבחה לקל חי 
כי עוד אבינו חי
