לך מלכה'לה שלי זימרתי
כשיר ציפור בשדה הבר
כל איש ואיש אחי הוא מלך
בביתו הצר
עכשיו אני רואה, בת חמד
את הטעות, את השגגה
כי במקום שיש בו מלך
צריכה להיות מלכה
אך אם לאיסטנבול נוסעת
נוסעת פתע המלכה
ואת המלך על הנחל
עוזבת מתוקה
המלך אז איננו מלך
אלא הוא סתם ברנש קבצן
ומקנא ומקנא הוא מבוקר בסולטן
כי בארצו שלו נמצאת לה
נמצאת ברייה נאה יפה
יפה מכל ספיר ואודם
וכתר המלוכה
הו מלכה'לה יפה אני הוא
אני, אני הוא הקבצן
ומקנא ומקנא כה מבוקר בסולטן
ולא רק בו, כי גם ברוח ובציפור ובנען
כי להשיג אותך יוכלו הם בן רגע ברצותם
אתם אשלח לך בכל לילה פריסת שלום קטנה מכאן
האם אי פעם, נא הודיעי, הביאו לך אותן?
אם כן, שלחי לי עם הרוח, עם הציפור והענן
שלחי אתם תשובה, שלחי נא, למצפה לך כאן
