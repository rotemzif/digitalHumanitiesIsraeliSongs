נוח - שן
הנח גופך בפאת שדה - נומה שן
נוח - הן רפתה החמה במרומה
והעבים נערמים מול פני הערב - מקדם
נומה שן
נוח - שן
הרוח מר בשדה הבר - והולך
גלה פניך לפניי עירומים עירומים
אהובים דואים לרום עם בוא העצב - אכן
אהובים נושרים לרב עם בוא האושר - אכן
לפנים היו ימים מאשרים - לעיתים
כן, לעיתים היו ימים - - -
נוח - שן
אתה ישן עכשיו - שוכב ונרדם
נומה - הן כבתה החמה במרומה
והעבים נוטשים לאט את פני הערב - אל קדם
שן - נרדם
נוח - שן
ראה - מהר חלף הלך לו הזמן
כסה פניך מפניי כלפנים - כלפנים
ההרים סוגרים לאט ואין עוד דרך - כבר די
הן הלכה האהבה וגם נדמה - אז שן
