הומים שמיים על כחול עיניה
סופות מתחברות אל תוך תשוקותיה
היא נוטה להיפגע, היא נותרת קטנה
ואני לה חושש שהאדמה נשמטה
כמהות עיניה אל כחול שמיים
נוקטת עמדה, מושטות הידיים
המרום מתחמק, ממאן להועיל
מצפה עד אין סוף לתגובה שתציל.
ענני ההמון, אל כולם גועשים
אם תלטשי מבטך, לך יאירו פנים
הומים הם עלייך, הומים הם עלי
התמידי לעד לבקש קרבתם
לאות עינייך להתמיד במסע
אך את שוב מצפה כשהכחול במופע.
הכחול ממכר, לעתים גם יכזיב
עוצמתו התמידית אותנו תרהיב
ענני ההמון, אל כולם גועשים...
כוכבי ההמון, אל כולם בוהקים
אם תתעקשי להביט, לך יאירו פנים
הומים הם עלייך, הומים הם עלי
לנצח אתמיד לבקש קרבתם.
הומים שמיים על כחול עיניה
סופות מתחברות אל תוך תשוקותיה
