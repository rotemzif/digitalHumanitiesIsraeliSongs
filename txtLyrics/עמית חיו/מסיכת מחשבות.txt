מסיכת מחשבות
חודרות אל מהותך
עוד רגע תיעלם
תלך איתן
כל הירוק כאן מסביבך
הושט רק ידך לבחור
אם תחשוש לרגע קט
יברח האור
שבילי ההזיה, שבילי האשליה
לרגע יתכנסו, ילכו איתך
שבילי ההזיה, שבילי האשליה
לרגע יחלפו אם לא תבחר
קול נסתר צועק
תקלוט את העיקר
עוד רגע ישתתק
עולם יקר
המציאות הקיומית
הינה רק תו נוסף
לכל אשר בך יבער
ובשבילך
שבילי ההזיה, שבילי האשליה
לרגע יתכנסו, ילכו איתך
שבילי ההזיה, שבילי האשליה
לרגע יחלפו אל תוך סופך
לרגע יתכנסו, לרגע יעלמו
ילכו איתך אל תוך סופך
