יש האומרים שזה לא ספורט 
יש האומרים שזה סתם רצח 
יש טוענים: זה ספורט סדיסטי ומסוכן 
יש הפותחים מזה ת'ראש 
יש העוצמים עינם לנצח 
יש היוצאים מזה עם חוטם מעוקם 
אך זה מושך, כן, זה מושך 
להצטלם ולחייך 
לצאת הרחק מן השכונה 
המעונה, המצחינה 
לצאת מכאן הרחק לשם 
להיות עשיר ומפורסם 
להיות אלוף, אלוף עולם 
לא סתם עוד כושי מזוהם 
חמש, שש, שבע, שמונה, תשע... 
יש האומרים: "זה מסוכן, 
הסוף אכזר ובא לפתע, 
הבט בג'ו ושוגר-ריי והיזהר" 
אך לבחור שחור החש 
שהוא נחנק בתוך הגטו 
זה הסיכוי היחידי להשתחרר 
אתה מפגין על הזירה 
את השמאלית האדירה 
אתה חותך, אתה הולם, 
אתה נותן, אתה בולם, 
אתה כושל ומתנשם, 
אתה נפצע, הדם זורם 
ואז פתאום שמאלית ברזל 
והוא נופל, כן הוא נופל 
חמש, שש, שבע, שמונה, תשע... 
אתה אלוף, ואז אתה 
פוגש זקן ללא שיניים, 
זקן מסכן, פרצוף מעוך, כולו רועד 
ואז פתאום לך נודע: 
הוא רק בן ארבעים ושתיים 
לפני שנים היה אלוף חצי-כבד 
אתה אומר "שטויות, שטויות, 
כי לא זה לא יכול לקרות," 
ושב לכבוש את הזירה 
עם השמאלית האדירה 
אתה מפליא בחבטות 
ומפצח לסתות 
חובט בזה, משכיב ת'הוא 
אלוף כמוך לא ראו 
ואז פתאום מולך ניצב 
פנתר צעיר ומשולהב 
והוא הולם, והוא חובט, 
אתה נושם, אתה כבד 
אתה כבד כמו ברזל 
איך הוא חובט, לעזאזל? 
אתה נופל, אתה אבוד 
ובאוזנייך כמו סיוט: 
חמש, שש, שבע, שמונה, תשע... 
יש האומרים שזה לא ספורט 
יש האומרים שזה סתם רצח 
הבט בג'ו ושוגר-ריי והיזהר 
אך לבחור שחור החש 
שהוא נחנק בתוך הגטו 
זה הסיכוי היחידי להשתחרר
