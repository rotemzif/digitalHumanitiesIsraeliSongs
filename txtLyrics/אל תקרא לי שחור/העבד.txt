נולדתי בכפר הקטן שביער
הו אמא, אמא הביטי
חייתי עליז וללא דאגה
עד שבא הסוחר הלבן
כבל את ידי ורגלי בשלשלת
הו אמא, אמא הביטי
וכאן על בטני הוא צרב כגחלת
את שמו בברזל מלובן
הביטי אמי איך הפכתי לעבד -
סחורה מהלכת על שתיים
הביטי אמי הטובה, הכואבת
בבנך העומד למכירה
גדול הוא השוק ורבה הסחורה בו
הו אמא, אמא הביטי
אני פה עומד ומוצג למכירה בו
כפרד, כסוס בכיכר
באים הקונים ושולחים בי ידיים
הו אמא, אמא הביטי
צובטים את רגליי ובודקים את שיניי הם
כאילו קנו כאן בשר
הביטי אמי איך הפכתי לעבד -
סחורה מהלכת על שתיים
הביטי אמי הטובה, הכואבת,
אמי האוהבת,
הפכתי לעבד פתאום...
שנים ארוכות בחווה כאן עבדתי
הו אמא, אמא הביטי
נשאתי אשה ותינוקת הולדתי
בתוך בקתת הפחים
מכרו את אשתי לחווה מרוחקת
הו אמא, אמא הביטי
ואת ילדתי הקטנה, הצוחקת
מחר אל השוק הם לוקחים
הביטי אמי איך הפכתי לעבד-
סחורה מהלכת על שתיים
הביטי אמי הטובה, הכואבת,
אמי האוהבת,
אמי הכואבת,
הפכתי לעבד בשוק...
