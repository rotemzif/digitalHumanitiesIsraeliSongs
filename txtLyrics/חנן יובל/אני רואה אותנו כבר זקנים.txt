אני רואה אותנו כבר זקנים
אני מבקש, בואי לישון ואת מסרבת
תראי, פתאום, עברו כל השנים
רק את נשארת אתי, כי את אותי אוהבת.
נפתח את האלבום הצהבהב
תמיד את היית נורא רצינית כשהצטלמנו
מתחת  לתמונה כתבתי "סתיו"
ועוד דבר קטן שאז הצחיק אותנו.
אני רואה אותנו כבר זקנים...
אני רואה אותנו כבר זקנים
אני קם מוקדם אל הים לראות את השפל
ואת קוראת את העיתון מצד שני
ושוב מוצאת חבר במודעות אבל.
ובלילות אנחנו רק חולמים
על כל הימים הטובים שנשקו לשפתיך
היתה לי גם אחרת לפעמים
אבל תמיד בסוף חוזרים אליך.
אני רואה אותנו כבר זקנים...
אני רואה אותנו עם קמטים
והנכדים מבקרים בחג ורואים את
הסבא הטיפש שומע תקליטים
"רולינג סטונס" חורק וסבתא מזמזמת:
I can get no satisfaction
אני רואה אותנו כבר זקנים...
