זה אתה -
אני זוכר היטב את מבטך,
היית פעם אב המשפחה,
חשבתי שמצאת מנוחה.
זה אתה מולי
מניד ראשך באור האפלולי
אני רועד כמו המלט, כל כולי.
פנים אל מול פנים
כל כך הרבה שנים
שלא אמרתי "אבא".
זה אתה -
אתה היית אלוהים יחיד
אולי עכשיו אצליח להגיד
את המשפט שאת נפשי מרעיד
הו - זה אתה שותק,
תמיד ידעת איך להתנתק,
אתה אותי עדיין מרתק
פנים אל מול פנים
כל כך הרבה שנים
שלא קראתי "אבא".
אני נועל את נעליך,
בורח וחוזר אליך,
לו רק דיברנו בחייך
עלי - ועליך
היינו חופשיים.
זה אתה -
הבט עכשיו אני דומה לך,
הבט וראה איך אחרי מותך
סוף סוף השלמת את המלאכה
הו - זה אתה צוחק,
אני כבר לא אוכל להתרחק
זה רק נדמה לי שאני מוחק,
פנים אל מול פנים
כל כך הרבה שנים
שלא בכיתי "אבא".
אני נועל את נעליך...
