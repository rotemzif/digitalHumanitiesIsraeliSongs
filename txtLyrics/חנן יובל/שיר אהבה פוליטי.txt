אם האהבה היתה מדינה
אני הייתי שר החוץ
מסתובב בעולם, כשאת ישנה
כובעי בידי - אני מוכרח לרוץ.
לא, אין לי זמן לשטויות, יקירה,
ואל תשאלי אותי מה ללבוש.
אני משאיר את זה לשר ההסברה
שהוא יבוא וישבור את הראש.
שר המשטרה יקח את פרטיך,
ושר החקלאות יביא לך פרחים.
שר העבודה יעבוד עליך
ושר הפיתוח יביא לך אורחים.
אם האהבה היתה מדינה...
שר הבריאות ירחץ את ידיך
ושר השיכון לך בית יבנה.
שר הביטחון ישמור עליך
ושר הקליטה יקנא.
שר המסחר - ימסחר חיוכך
ושר החינוך יחנך אותך טוב.
שר האוצר ישלם את מיסיך
ושר התקשורת יטלפן ויכתוב!
אם האהבה היתה מדינה...
