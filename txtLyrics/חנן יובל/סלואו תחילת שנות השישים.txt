סלואו תחילת שנות השישים
סלואו נוגע לא נוגע -
לחישות וחישושים
התאנה חנטה פגיה...
יד מונחת על מותנייך
מישהו כיבה האור
ברנדה לי בתוך עינייך
מפרפרת כמו ציפור.
קוניאק שבע שבע שבע
בושם שקע צוארך
במחול כך נסתובבה
יד גוששת על גבך
סלואו תחילת שנות השישים...
פלטרס, קליף ובובי דארין
פנסי הרחוב כבים
ואני, כמו גאגארין,
טס הרחק בין כוכבים.
טס הרחק הרחק לקצב
פעימות נשימתך
בי כל גיד רוטט, כל עצב -
יד מתחת חולצתך.
סלואו תחילת שנות השישים...
סלואו רחוק, תמים, נאיבי
ילדות הופכות נשים
כאן בלילה תל אביבי
בתחילת שנות השישים.
סלואו תחילת שנות השישים...
