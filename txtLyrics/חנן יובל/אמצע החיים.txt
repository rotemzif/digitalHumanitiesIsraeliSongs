פתאום אני נמצא באמצע החיים
עייף מן הריצה באמצע החיים,
הדרך מאיצה באמצע החיים
מושכת אל קצה באמצע החיים.
אני עוצר ומנסה להיאחז
רוצה להישבר אבל עוד לא מעז
ממשיך לשיר, ממשיך לרקוד ולפזז
למרות שהימים חדלו להתחרז.
באמצע החיים, עלה ברוח.
חושש מצעדים באמצע החיים
אוגר אין-ספור פחדים באמצע החיים
נרדם בין ידידים באמצע החיים
להתעורר מקדים באמצע החיים.
ואת עצמי אני מרבה עכשיו לשאול
אם העולם היה יפה יותר אתמול.
עוד יש בו מים ואוויר ואש וחול,
נדמה לי שהייתי פעם כל-יכול.
באמצע החיים, עלה ברוח.
צוחק על סף דמעות באמצע החיים,
קורבן של השמועות באמצע החיים.
צמא למחמאות באמצע החיים,
כשהסירות טובעות באמצע החיים.
אני שותק ומנסה להאזין.
שומע כל מילה, אבל כבר לא מבין
אומר "יהיה בסדר" אך לא מאמין
ולמחרת בעצם אני לא ממתין.
באמצע החיים, עלה ברוח.
חושש מצעדים באמצע החיים
אוגר אין ספור פחדים באמצע החיים
נרדם בין ידידים באמצע החיים
להתעורר מקדים באמצע החיים.
ואת עצמי אני מרבה עכשיו לשאול
אם העולם היה יפה יותר אתמול.
עוד יש בו מים ואוויר ורוקנ'רול
נדמה לי שהייתי פעם כל יכול
באמצע החיים, עלה ברוח.
