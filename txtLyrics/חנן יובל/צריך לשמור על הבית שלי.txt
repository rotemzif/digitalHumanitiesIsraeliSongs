מי ישן במיטתי בבית הישן
מי זורק את השמיכה ורועד מקור
מי צועק שם במקומי: "תדליקו את האור"
רץ יחף במסדרון, לא זוכר את המרצפת הקופצת.
איזה ילד מתחמם בחורף במדבר
מזמזם לו שוב ושוב את אותו השיר
איזה סבא מחייך עכשיו מתוך הקיר
מחכה איתי לראות ולשמוע איך עוברת הרכבת.
צריך לסגור את התריסים של הסלון אחר הצהרים
שהשמש לא תשרוף את הכורסה
ולהסיט בעדינות את הוילון תמיד בשתי ידייים
ולראות אם הפינולה מכוסה
צריך לשמור על הבית שלי.
מי נשען על הגדר בערב יום שבת
ורוצה לומר אוהב ומחליף צבעים
מי עוטף בשקיות את כל הרימונים
מסייד את הגפנים ונרדם על קש דשא ואספסת.
צריך לסגור את התריסים...
מי יושב על השולחן של אבא ושלי
ורואה בכל חלון את ענפי התות
מי בונה שם במקומי, אולי זו רק טעות
ואולי הם צוחקים מחכים לי שם בדרך אל הנחל.
צריך לסגור את התריסים...
