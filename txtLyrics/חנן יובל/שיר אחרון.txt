סוף.
נגמר הכל,
כבים האורות,
בקרוב ירד המסך
על שיר וזמר 
וקרעי זכרונות שבאים,
הולכים בסך.
עוד שתי מילים,
עוד קצה חיוך,
עוד נגיעה, וכבר - 
בא זמן ללכת.
סוף.
נגמר הכל,
כבים האורות,
בקרוב ירד המסך.
כן היית יפה, 
היית נהדרת,
אהבתי אותך כל כך
גם בשעות הכואבות,
בעת צער,
הייתי כולי שלך.
עוד שתי מילים...
גם אתכם אהבתי, 
כל ידידי,
אהבתי כל איש כמו אח.
וכל רגע יחד
חרש שמרתי עמוק בלב,
פן יברח.
עוד שתי מילים...
טוב היה לי כאן,
אהבתי כל רגע שבא,
שהיה, שהלך.
גם אם לא אהיה מחר כאן,
השמש מחר
לבטח תזרח.
עוד שתי מילים...
