בואי ניקח פסק זמן 
ונצא החוצה לבלות 
בואי אשא אותך מכאן 
עולם ומלואו לגלות. 
יש לי אהבה בארץ רחוקה 
בואי ניקח מטוס ונמריא 
כדאי לך להכיר אותה 
היא מקסימה וקוראים לה פריז. 
היא יפה וטובה ומרגשת 
ותמיד לבושה חגיגית 
וכמו כל אישה - מבקשת 
שאחזור לחיקה לתמיד. 
יש מלון קטן במונפארנס 
אני שם תמיד מתגורר 
וממול מתחת לפנס, 
הביסטרו של מסייה בבר. 
ובפינה, בכיכר אדגר קינה, 
בתי הקפה וריח הערמונים 
והג'ונגלרים שבאים בימי שני 
לכשף באש ובסכינים. 
בואי נצעד ברו-ד'רן. 
לשוק המקסים של בוסי 
ונטייל בשדרות סן-ז'רמן 
ונטעם מתות-הבר והאגסים. 
כאן בפינה הנוטר-דאם 
וה"בוקינסטים" לאורך הסיין 
נחטט בנבכי-מרכולתם 
אולי נגלה ואן גוך או גוגן. 
אני רעב, עוד מעט אפול 
הו, ריחות-השום ופרי הים 
בדרך חזרה ניכנס לקופול 
שם נטרוף אותם בלי שום אשם. 
לאט, זה רק היום הראשון 
איך היין השנה והגבינות 
בואי נלך להתייחד במלון 
את פריז האמיתית לגלות. 
מחר, איך אפשר בלי זה, 
אקחך לשאנז-אליזה 
אקחך לשאנז-אליזה 
כי איך אפשר בלי זה. 
אז בואי ניקח פסק זמן...
