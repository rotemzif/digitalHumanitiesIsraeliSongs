כשהיונים חוזרות ומרחפות מעל
נופל צילן ועל דרכי מוטל
כשהיונים חוזרות נסגר עוד מעגל
והוא בוער בשמש כמו גלגל.
יונה אחת חזרה אלי מאפלה
אי שם מנוח לא מצאה לכף רגלה
יונה אחרת כל כולה עיני תוגה
חזרה  כאילו שוב מצאה את בן זוגה
מזמן אני כבר מאמין בשכחה
אך האוויר מלא המיה של הבטחה.
יונה קטנה אשר נצלה מן הכבשן
כנפיה חרוכות ואפופות עשן
יונה פצועה, דמה ניגר במעופה
ירדה לה חרש ועל כתפי התעלפה
נפשי כלואה בין אנקה לאנחה
אך האוויר מלא המיה של הבטחה.
יונת מפרש תמה מבקשת תחנה,
היא לא זוכרת שנתנה במתנה
יונה אדר שלחתי פעם לדרכה
חזרה אל אדן חלוני ומחכה.
האהבה הראשונה מזמן פרחה
אך האוויר מלא המיה של הבטחה.
כשהיונים חוזרות....
