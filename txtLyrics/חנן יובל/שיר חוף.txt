חוף לבן, דקלים באופק
רק ענן שם שט לבד
שניים יחד הם יותר -
מאחד ועוד ואחד.
צעק לרוח, שיר ללילה,
קרא שלום אל העולם,
הדמעות שבעיניך,
כמו טיפות בתוך הים.
כה צלולים הם השמיים,
כה כחולים הם וגבוהים,
תפוס קצת שקט ושלווה -
כי קצרים הם החיים.
צעק לרוח, שיר ללילה...
זה יום, כן זה הרגע
לא מוקדם, לא מאוחר,
כמו כוכב זוהר בלילה
בלי אסור ובלי מותר.
צעק לרוח, שיר ללילה...
שירו יחד, שיר של חופש,
שירו יחד בצעקה
כי כולם רוצים שלום
ויפה היא התקווה.
צעק לרוח, שיר ללילה...
