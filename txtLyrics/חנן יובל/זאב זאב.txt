אמרת שאינך רוצה לחיות
ואני לך עניתי עזוב שטויות 
תראה את הילדים את הנכדים 
תלמד להזדקן
אין צורך להקדים 
זאב זאב 
אמרת שאין טעם להמשיך 
שהכול סביבך שוקע ומזמן החשיך 
תפסיק להתפרק להתפנק 
מעליות תלולות 
ידעת לזנק
זאב זאב
אחי הגדול הכול יכול
מה תגיד לאמא ולאבא
שתפגוש אותם במרחבי אין עד 
אחי הגדול הכול יכול 
איך תסביר להם שהשארת 
את אחיך הקטן 
לבד
הפחד לא עוזב
והעולם סובב
אחי הגדול 
בתוך הבור 
טרוף טורף זאב
