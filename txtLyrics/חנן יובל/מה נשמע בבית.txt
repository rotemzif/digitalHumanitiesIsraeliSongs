בית אחד, שני אורנים.
ושלושה חתולים אפורים בחצר
שער ברזל, שובך יונים
והלילה מתחיל את דרכו במרפסת.
על הגדר יש בנות ובנים
מדברים ושרים עד שאמא כועסת.
מה נשמע
בשדה, בכרם,
מה נשמע שם באתמולי,
מה נשמע
בגבעה, בבית
מה נשמע ברחוב שלי.
גשם ראשון, קשת גדולה
מסוכת השומר עד גבעת הפרגים
עדר כבשים על המסילה,
רק שלא תעבור לה פתאום הרכבת.
אבא צוחק ממרומי עגלה
עמוסת חמציצים ושקי תערובת.
מה נשמע...
באתי לעיר, באתי צעיר
אל האור והצליל בכיכר הנוסעת
באתי לכאן, באתי מזמן
בעקבות החליל לספינה הטובעת.
מה נשמע...
