אני נותן לכוכבים שמות
שמות של חברים טובים, של מקומות
אני נותן לכוכבים שמות,
שמות של זכרונות ילדות וחלומות.
הכוכבים שלי הם חכמים
מעדיפים את הלילות על הימים,
הם כוכבים שלא נעלמים,
בחושך הם תמיד חיים וקיימים.
כוכב האושר, כוכב ההפתעה,
כוכב הבית אשר על הגבעה
כוכבי אחי ואבי ואמי
ולצידם כוכב קטן על שמי.
כוכב העצב ליד כוכב השיר,
כוכב הכפר אשר נוצץ בשמי העיר,
כולם עכשיו רחוקים, מסתוריים,
אבל אני רואה שהם רואים.
ולפעמים בלילה קר ואפל
אני רואה פתאום כוכב קטן נופל
אורו צובע קו בערפל
ואת הבלתי אפשרי ליבי שואל -
אולי הנס הזה עוד יתחולל.
כוכב האושר...
