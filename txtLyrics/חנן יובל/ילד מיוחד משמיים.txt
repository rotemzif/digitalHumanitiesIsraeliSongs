בפגישה שנערכה, אי שם ברקיע,
הוחלט שזמן לעוד לידה הגיע.
לחשו המלאכים באזני האל,
זה ילד שצריך הרבה אהבה לקבל.
אולי הוא יתקדם בצעדים איטיים,
והישגיו אולי לא יהיו בולטים.
הוא יהיה זקוק לטיפול מסור וחם,
מידי בני האדם שיפגוש למטה בעולם.
הוא לא יוכל אולי לשחק ולצחוק,
ואולי לפעמים ייראה מרוחק ורחוק.
מבחינות רבות לא יסתגל כלל וכלל,
ורבים יראו בו רק ילד מוגבל.
צריך לחשוב היטב לאן אותו שולחים,
כדי שיהיו לו חיים טובים ונוחים.
בבקשה ממך האל,מצא לו אם ואב,
שיעשו וייתנו את המרב והמיטב.
הם לא יבינו עכשיו, אולי רק בעתיד,
את התפקיד שהאל להם הועיד.
עם ילד כזה, הנשלח ממרום,
יבואו אמונה, אהבה וחום.
ועד מהרה יבינו שקיבלו,
מתנה משמיים, ובה יטפלו.
ואז ידעו בלבם השניים,
שזהו ילד מיוחד משמיים.
