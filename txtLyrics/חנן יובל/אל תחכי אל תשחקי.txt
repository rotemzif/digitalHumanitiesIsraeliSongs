בשערי עוד אין שיבה ועוד אני יכול לרוץ במדרגות
וגם הכרס רק התחילה ואני עוד טוב לחגיגות
אבל גם ילד כבר אינני ובמשחקים אני בקי
אז בואי ואגיד לך כך ישר, פשוט, נקי -
אל תחכי, אל תשחקי.
בנעורינו הרחוקים יכולתי עוד לבדוק בעין די בוחנת,
כשאת אומרת "לא" למה בעצם באמת את מתכוונת
ונשימתי אז נעצרה שם על הדשא כשראשך נח על ברכי
אבל היום כל זה עבר, אז בואי ואגיד לך כי -
אל תחכי, אל תשחקי.
אל תחכי, אל תשחקי, אישה, ימים קצרים כבר והחורף בא,
ושנינו כבר מבוגרים מדי בשביל מילים יפות כמו אהבה
ולא נשב על שפת הים לראות איך צונח שם ירח ענקי,
אלא פשוט בינינו נסדר עניין...
ואם בכל זאת בעיניך עוד נדלק לפתע אור נדיר
ולבבי גם הוא מתחיל לפעום באורח לא סדיר
נדע שכאן קרה בינינו לגמרי משהו לא חוקי
אבל אנחנו חכמים כבר ולכן - אל תאבקי,
אל תחכי, אל תשחקי, אישה...
