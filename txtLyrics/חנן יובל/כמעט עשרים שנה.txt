אם יש לך
רגע אחד פנוי,
רציתי לומר לך כמה מילים.
חלפו שנים, כמעט עשרים
אך אין שינוי,
הכל כמו פעם.
אך את אינך
כתמול שלשום,
בשתיקתך מתגלגל שוב רעם.
אל תכעסי על עצמך ועלי,
העולם לא תמיד מאיר פנים.
חייך קשורים לעד בחיי,
גם אם אנו הולכים ומשתנים.
זו אותה אהבה, 
כאב ותקווה - 
אותו הטעם
שלא יעבור.
אם יש לך 
רגע אחד פנוי,
הניחי ראשך ליד ראשי.
נקרא עיתון, נשכב לישון,
כמו זוג נשוי,
רעיה ובעל.
מחר יש יום
כתמול שלשום
האפלה את גופך צובעת.
אל תכעסי על עצמך ועלי...
אם יש לך
רגע אחד פנוי
רציתי לומר...
