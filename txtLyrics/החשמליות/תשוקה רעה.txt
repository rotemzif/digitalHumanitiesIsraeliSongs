בשבוע הראשון אחרי לכתה, שרדתי
שמועות טיפטפו אלי בינות לימים
התפלים, השקופים
בכל זיכרון בפניה ראיתיה מכווצת מתשוקה
רוקדת עם זרים במיטות שונות
ונסעתי רחוק
ועכשיו התאווה: אני הולך בארץ חולית
והשמש מסמאת את עיני
הפסדתי
אין לך דבר לתת לי כדי לנחם
ועכשיו התאווה, עזה כשאול
בוערת מלחכת כל פינה ירוקה
תשוקה רעה
חמדה לגופך, חומו, עדינותו
חלקת צווארך
השיער המתארך והולך
שפתיים רכות
אני נושא ונותן כדי להיות לצידך
לגעת בך
משאת נפש
לחבוק את כולך, לחוש
את שפתי בך, אותך
אותך, אותך
את לא תדעי מה נוראה
בשבוע הראשון אחרי לכתה, שרדתי
