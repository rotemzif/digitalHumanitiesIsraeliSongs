כואב הראש, מראב ראשים,
כבר אין לי ראש לאנשים.
כורתת ראשים,
מעיפה ראשים,
מחליפה ת'ראשים -
בראשים חדשים!
ראש העיר וראש הוועד,
נלחמים כאן ראש בראש.
יושב ראש חסר משמעת,
צריך לכרות לו את הראש!
צרות,
תמיד באות לי בצרורות.
רק בעיות מרוב צרות,
מתפוצץ לי כבר הראש...
צרות צרות צרות צרורות,
תמיד באות לי בצרורות,
רק בעיות מרוב צרות,
מתפוצץ לי כבר הראש,
מתפוצץ לי כבר הראש!
כל יום שוברת את הראש,
מה להגיד ומה ללבוש.
ובאופן אישי,
בעלי השלישי,
מבלבל את הראש,
וגורם רק צרות!.
ובבית המטפלת,
מאבדת את הראש,
האומנת, המבשלת,
רק עושות לי כאב ראש!.
צרות,
תמיד באות לי בצרורות...
ולא הזכרתי עוד ראשים
של רכלנים חטטנים,
בחדשות
בכותרות,
עליי הם יורדים
מכף רגל ועד ראש...
לפעמים ממש נמאס לי,
ועולה השאלה:
איך הסכמתי והכנסתי
ראש בריא - למיטה חולה!.
צרות,
תמיד באות לי בצרורות.
רק בעיות מרוב צרות,
מתפוצץ לי כבר הראש...
צרות צרות צרות צרורות,
תמיד באות לי בצרורות,
רק בעיות מרוב צרות,
מתפוצץ לי כבר הראש,
מתפוצץ לי כבר הראש!
