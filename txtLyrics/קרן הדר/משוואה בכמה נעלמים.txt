העולם מת, ירו בו הלילה
ואין שום אמת בידיעה שממשיכים איתו הלאה.
יש חור בעולם, הוא הלך לעולמו
אבל יש אומרים הוא לא נעלם
כי אין שום עולם במקומו...
וכל הגדולים שם למעלה
אמרו שצריך להמשיך
עם כל העולם הזה הלאה
אחרת לא יהיה פה שלום...
אחרת אדם היה לחלום...
השלום מת, ירו בו הלילה
ואין שום אמת בידיעה שממשיכים איתו הלאה.
יש חור בשלום, לא שאלו לשלומו
אבל יש אומרים הוא לא עוד חלום
כי אין שום שלום במקומו...
וכל הגדולים שם למעלה
אמרו שצריך להמשיך
עם כל השלום הזה הלאה
אחרת לא יהיה פה עולם...
אחרת היה אדם ונעלם...
אך ברגע אחד נעלם, קול גדול בנו הלם
שבני אדם צריכים לשים קץ למלחמה
או שהמלחמה תשים קץ לבני אדם...
