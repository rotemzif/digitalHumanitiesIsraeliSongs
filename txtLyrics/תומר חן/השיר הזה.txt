השיר הזה נכתב בזכותך
מכל חדרי הלב, הוא לכבודך
קבלי אותו ממני במתנה
קבלי אותו בהמון אהבה
השיר הזה יאיר את דרכך
לכל מקום הוא איתך ילך
בימים אפורים יאיר באפלה
בימים קרים ישלח יד חמה
כי אין אהבה יפה יותר מאהבה כנה
היא אינה תלוייה בדבר, כמו תפילה זכה
היא לעד תישאר, אלוקים עליה שומר
לב אוהב תמיד עוזר, לב אוהב תמיד זוכר
השיר הזה הוא חלק ממני וממך
יפרוש כנפיו ואותך יברך
שתדעי רק טוב, שקט ושלווה
וילדייך לצידך ואור בנשמה
