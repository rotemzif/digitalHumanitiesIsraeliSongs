נסענו לפולין אמא
נשלחנו לספוג רשמים
כתבתי הכל כן אמא
בואי שמעי איזה קטעים
הגענו לאושוויץ אמא
לראות את תאי הגזים
במלון מרוב זעזוע
הזמנו גם שני חשפנים
ביקרנו בגטו אמא
או מה שנשאר מהקיר
ביזבזתי המון כן אמא
לסבל יש גם מחיר
היה מחריד הו אמא
נכנסנו למשרפות
ובערב היה לנו רגע
עשינו בקניון קניות
סיירנו גם בטרבלינקה
בדמעות הנפנו דגלים
ומרוב שכאב לנו אמא
בלילה החלפנו נוזלים
חזרתי מפולין אמא
הפכתי לגבר כמעט
אבל אם אפשר אז אמא
אני רוצה גם לאילת
אבל אם אפשר שוב אמא
אני רוצה גם לאילת
