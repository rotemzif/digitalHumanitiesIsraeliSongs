בן אדם נכנס לחדר של אהובתו
הוא נמצא שם לבדו
ומחפש תשובות לאהבתו אליה
הוא שמח לגלות 
שהיא אוספת זכרונות
ממש כמוהו בתמונות 
שהם כמו אצלו פסקול חייה
בארגז קרטון ישן
הוא מגלה שם את כולם
מכתבים וגם יומן
שבהיסוס רב הוא פותח
זה לא נכון הוא ממלמל
זה כמו לבגוד בה הוא שואל
זו נבזיות הוא מתפתל
ולבסוף הוא מתרווח
בן אדם נכנס לחדר של אהובתו
הוא יושב שם לבדו
ומבקש תשובות לאהבתו אליה
הוא חושב שהיא שלו
אך לעיתים הוא חושד אולי כבר לא
הוא לא יודע במי להאמין
ואם בה כן עדיין הוא בוטח
אבל אז מתוך ארגז קרטון ישן
הוא פותח את היומן
שבתוכו רשום לו וידוי מזעזע
זה לא נכון הוא ממלמל
היא בוגדת בי הוא שואל
זו נבזיות הוא מתחלחל
והוא כבר לא... לא מתרווח
בן אדם נכנס לחדר של אהובתו
הוא נמצא שם לבדו
ומבקש תשובות
