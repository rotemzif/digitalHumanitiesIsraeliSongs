פתאום מצאתי את עצמי
עומד מול האמת שלי
היא לא כל כך טובה
היא לא ממש עוזרת לי
אני מניח לגופך 
להשתולל אך לא איתי
כשאת צועקת איזה כיף
אני מסיט את מבטי
פתאום מצאתי את עצמי
עושה דו קרב בתוך מוחי
מול השטן המטורף
עומדות תרופות ולא אני
הן בשבילי כמו סמים
סימן ברור מאלוהים
אבל בסוף בחלומות
אני עובר רק סיוטים
פתאום מצאתי את עצמי
רואה איך החיים שלי
הופכים למסדרון ארוך
שלא נגמר ולא מתחיל
בניסיון נואש להסתלק 
אני חוצב בקיר
אני חייב לצאת מכאן
לצאת מכאן בכל מחיר
