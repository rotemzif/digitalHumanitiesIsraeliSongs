רכבות חולפות בתוך הלילה השחור
זמנים משתנים במהירות האור
מציאות טופחת בפנים לא מרחמת.
ככל שמתבגרת מרגישה לבד
תחרות אותי הודפת מצד לצד
אז מה הפלא שאני לבד בחדר.
ואתה שעומד שם בצד
ומחזיק לי קרוב את היד
שלא אשבר שלא אגמר, שלא...
יוצאת לדרך חדשה
דרך חדשה על דרך ישנה
האור שוב בעיני, 
אני חוזרת, אני באה
אל דרך חדשה
על דרך ישנה.
חלומות שרציתי להפוך למציאות
הופכים לאשליות מרגע סתם אבוד
אז מה הפלא שאני לבד בחדר
הרוסה חבוטה מכל הנסיונות
מלעלות למעלה לכבוש את הגבעות
צועקת לקירות, מקווה שהם יבינו.
ואתה שעומד שם בצד...
