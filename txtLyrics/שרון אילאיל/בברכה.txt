שנה חדשה, פעמייך נקשיבה,
מרכבתך בפיתחי שערינו עולה,
חלומות רננים יקדמו את פנייך,
לבבות מצפים יאמרו לך תפילה.
קנחי כל דימעות היגון והצער,
הרניני ליבות עצבים בבשורה,
שמחה לא צפויה בעיניים הציתי
ופירשי על כל בית שמי זיו ואורה.
אמצי נא ידי הנושאים את הטען,
בנתיבות היום יום באבק החולין,
העלי מיני שחור רגבים נוגה חסד
ופצי קשי עמל בחדוות יבולים.
שנה חדשה, את עולה שערינו,
וכפייך נוטפות מבירכת הימים,
אורת המחר על פנייך נוגהת,
וכל הלבבות לקראתך פועמים.
