מה נותר שלא החמצתי 
לא הספקתי גם אם רצתי 
צריך יותר משיכאב לי בצד 
בשביל ששוב אבוא לשתות כאן לבד 
לשם מה וכיצד אני באה בכלל 
להכתים את הבד עם פרוסת לחם קל וכוס פלסטיק 
מי ניחש, עפר לאפר- החיפוש אחר התפר 
קצת התארך אבל הנה אני כאן 
ואתהפך עם השרפרף בבוא זמן 
בלי שותף לשולחן, ולקום כשאין מה 
שיחזיק מסוכן ואומר שקימה כורה קבר 
בסיבוב עם תנועות האגן 
לא רוקדת כשאף אחד לא מסתכל 
זה לא קצב לפרט, ולבד מתסכל קצת 
לנסות לשכל את הרגל ברגל מעץ 
כל מקל יספק את הצורך לזוז 
עוד תראה שאולי 
יש דברים שצריך למשש, וכדאי 
כדי לראות שבתוך אריזה חבוטה 
מסתתר העקב שידע להוביל עד אלי 
לחינם הורם העוגן 
הסתבר בכלל שעוד אין 
והתקליט הזה כבר לא ישבר 
הוא רק יאט ולבסוף יעצר 
אין שמלה להצר או במה לאחוז 
הסיבוב מתקצר, אפשר כבר לרמוז פה לאוזן 
לא רוקדת כשאף אחד לא מסתכל 
זה לא קצב לפרט, ולבד מתסכל קצת 
לנסות לשכל את הרגל ברגל מעץ 
כל מקל יספק את הצורך לזוז 
עוד תראה שאולי 
יש דברים שצריך למשש, וכדאי 
כדי לראות שבתוך אריזה חבוטה 
מסתתר העקב שידע להוביל עד אלי 
מה נותר שלא החמצתי 
לא הספקתי גם אם רצתי 
וכשאמות זה לא יהיה בכבשן 
ולא בחבל על עמוד, בעשן 
זה יקרה כשאשן
