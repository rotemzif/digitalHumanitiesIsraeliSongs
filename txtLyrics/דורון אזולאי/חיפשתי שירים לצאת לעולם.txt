חיפשתי שירים לצאת לעולם,
חיפשתי מילים להיות עם כולם,
חיפשתי חיפשתי מנגינות לשיר.
רציתי לשוט לעלות על הגל,
רציתי לפרוש שתי כנפיים אל על
לטפס על כל גגות העיר.
אבל לא היה לי מסלול להמריא
לא לא לא לא לא היה לי נמל
אולי לא בניתי לי כמה גשרים
אולי לא בניתי לי כמה קשרים
אולי לא היה לי מזל
אולי לא היה לי מזל.
עברתי ימים ועברתי לילות
בשעות הקטנות, בשעות הגדולות,
שרתי, זימזמתי, שרקתי מנגינות.
שרתי שירים מסול ועד סול,
שירים חדשים ושירי רוקנרול,
שירים רבים, שירים של מדינות.
אבל לא היה לי מסלול להמריא...
חיפשתי כנפיים - רציתי לעוף,
חיפשתי משוט - רציתי לצוף,
רציתי לשיר - לעלות על הבמה.
רציתי גשרים, שאוכל לעבור,
רציתי פנס, שאראה את האור,
רציתי לשיר שירים עם נשמה.
אבל לא היה לי מסלול להמריא...
