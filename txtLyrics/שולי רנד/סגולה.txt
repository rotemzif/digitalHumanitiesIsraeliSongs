תראו איך שהיא מנגנת
כמו לא מרגישה את הסכין בגב
אגב היא תמיד נאמנה לו
בגלגול הזה ובגלגול שלפניו
הרבה מלכים לטשו בה עין
היא לא אחת שמפירה בריתות
כרותות לה שפתיים
שיבשו מרוב תחינות וטענות
סגולה סגולה
את לא יכולה להיות כמו כל הבנות
מה את מחפשת ברחובות
כל כבודך בת מלך שכמותך הוא פנימה 
הואילי להפנימה
סגולה סגולה
יפה כמו שאת לא צריכה להשתנות
באחת מעיניך ליבבתיני
כל יופייך מיוחסת שכמותך הוא פנימה
כך מימים ימימה.
את לא צעירה את יודעת
אל פיתחך הנה כבר מתדפק הסתיו
אגב ידו תמיד פשוטה
רק תצפצפי ושוב את לפניו
זה לא לחינם שאת סובלת
לא לעולם הכל יהיה סביבך שחור
כינור של המלך 
ינגן ואת שוב תטבלי באור
סגולה סגולה...
