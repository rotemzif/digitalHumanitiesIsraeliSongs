יושב בשדה לא יוצאת לי אפילו מילה
לא כל שכן דיבור של אמת לא כל שכן תפילה
מחשבות של הבל מעל ראשי משוטטות
גלים גלים את הדעת הן תוקפות
ריבונו של עולם איך מפה מצליחים להתרומם 
איככה נהפכתי מהחי לבחינת דומם
ה' הצדיק תגמור בעדי
כל מה רציתי זה להיות יהודי
אי אי, איזה עצבות מוחין דקטנות
יושב בשדה מבולבל בוהה
אף נקודה טובה באופק לא רואה
הזמן מעיק עובר בזחילה 
ואני עוד לא הצלחתי לשחרר אפילו מילה
נשמה עניה דבויה וסחופה 
עליך עיני עיני יורדה דמעה
איך את שנחצבת מהיכל של אמת
נגזר עליך בעולם החומר לשוטט
אי, אי, איזה עצבות...
והצדיק אמר בשמחה תמיד להיות
את האור בתוך החושך דייקא לגלות
ואם המצב הוא אוי ואבוי 
תגיד ברוך שלא עשני גוי
אי, אי, איזה עצבות...
ואני עומד ללכת עייף ומדוכדך
והשמים מרחמים עלי, פתאום הלב נפתח
שפתי דובבות מילה ועוד מילה
ופתאום אני מוצא את עצמי עומד בתפילה 
אבא עתיק אבא רחמן
הלב יבש כמו דיקט, כל כך הרבה זמן.
רחם עלי רחם בבקשה
קרב אותי אל אור פניך אל הקדושה
מלך גיבור מלך עניו
זדים הליצוני באים לי מהגב
רחם עלי אל תשאיר אותי בחוץ
מושכני, אחריך וארוץ
אי, אי, איזה עצבות...
ואני כל מה רציתי, בשמחה תמיד להיות
את האור בתוך החושך לבקש ולגלות
ואם המצב הוא ואי..וואי..
ברוך השם אני נושם וחי
ואני כל כך רציתי לא להתייאש
את האור בתוך החושך לבקש ולבקש
ואם המצב הוא גיועלד אוי וי זמיר
ברוך בשם הנה התפלק לי שיר
