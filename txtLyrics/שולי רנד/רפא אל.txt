שבע בערב על הכביש הישן המוליך
רפאל אחי ואנוכי
מחכים למכונית שתיקח אותנו
לרבי שמעון
רוח מביאה באפנו את ריח החריש
שמיים מקדירים מעלינו
יום הולך ומחריש
שעה אחת עוברת
אף מכונית לא עוצרת
לילה סמיך מעל כתפינו מתעטף
אין לנו אמא מלבדך
אני פתאום פוחד בתוך החושך
גשם מתחיל לטפטף
כבר עמדנו לסוב על עקבינו לשוב לאחור
זוג פנסים פוצע את הלילה השחור
בחסדי שמיים סופסוף עוצרת מכונית
חסיד מירושלים
ובתו השתקנית
עכשיו נוסעים לרבי שמעון
כדור שחור גולש אצלי בתוך הבטן
רפאל אחי נרדם אצלי על הכתף
אין לנו אמא מלבדך אני פוחד בתוך החושך
גשם ממשיך לטפטף
אמצע הלילה שעת רחמים ועת רצון
רפאל אחי ואנוכי
מגיעים בלי כוחות לחצר הקטנה
של רבי שמעון
רוח נושך כמעט ואין אנשים
בלב מלא תקווה אל הקודש נכנסים
שלום רבי שמעון
זה פה אני זה רפאל
באנו מרחוק ולא כל כך יודעים איך להתפלל
זו אמא שדועכת כך רפאל וקולו נסדק
ראוי רבי שמעון לסמוך עליו בשעת הדחק
כדור שחור מתפוצץ אצלי בתוך הבטן
רפאל אחי בוכה פורק אצלי על הכתף
אין לנו אמא מלבדה
אני כל כך כועס בתוך החושך
גשם על פח מתופף
נסתתמו המלים יבשו הדמעות
פתאום בתוך החושך עיני רפאל בוערות
זוכר הוא אומר לי הטיול ההוא בחולות
איך אבאל'ה ואמא היו שרים בשני קולות
שבע בבוקר על הכביש הישן המוליך
פאל אחי ואנוכי
מחכים למכונית שתיקח אותנו
מהר לאמא
