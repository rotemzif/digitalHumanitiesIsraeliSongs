מעכשיו, מרגע זה ממש
אתקע לי פרח של תקווה בדש
לא אפחד, לא אסתתר
לא אצער אותך יותר (אותך יותר)
אני מבטיח כמו חדש
מעכשיו אני אהיה טוב עין
שוב לא אטביע יגוני ביין
גיבור כארי עז כנמר
את השחר מעורר (מעורר)
לדבר מצווה ראשון להסתער
אחותי, מה לענן הזה שעל פנייך
מחי דמעה שבזווית עינייך
אל תבכי
אחותי, ימים גדולים באים עלינו
ימים של שפע וברכה 
ורוב שלום ורוב שמחה
מעכשיו, אני אהיה לך למשמור
אגן עלייך מכל העולם
קל כנשר רץ כצבי 
לעשות רצון אבי (רצון אבי)
שלל מתנות אל פתחו אביא
אחותי...
שמחה תהא באוהלינו
נזכור תמיד את מי שמעלינו
וכך שטופים באמונה
נפסע על פני האדמה
האדמה המתוקה והחמה
אחותי...
