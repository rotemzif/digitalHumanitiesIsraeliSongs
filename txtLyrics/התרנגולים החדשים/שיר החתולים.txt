מנד'לה שבעים ותשע בחצר,
ארבעה פחים של זבל 
נשענים על הגדר,
מכל פח מציץ זנב -
מחובר חתול תחתיו.
'איבן האיום' הוא זה
השרוט והרזה,
'לולה' חתולה שרמנטית,
חייכנית, קצת נימפומנטית.
'פרידה שוברט' הגרושה-שה,
יש לה רגל קצת קרושה-שה.
'אבו-ג'ילדה השודד'
מכלבים לא מפחד.
זנבות ארבעה מציצים,
כיתת חתולים אמיצים.
מנד'לה שבעים ותשע בחצר,
לארבעת יקירינו
כל מאומה לא חסר,
פח-אשפה בולעים, שובעים,
ישמרנו מכלבים!
'איבן האיום' סומר:
"סכנה, אני נמר!"
'לולה' אז נמתחת קצת רק,
כל כולה כה קליאופטרה.
"אז אני נורא דלידה!"
- מענטזת 'שוברט פרידה'.
'אבו-ג'ילדה' מתרתח:
"זהירות, אני נוש-אך!"
ארבעה חתולים אמיצים
בפחי האשפה משוויצים.
מנד'לה שבעים ותשע בחצר,
זוללים, נוגסים החברה,
אין אונס ואין עוצר.
זה בזו מאוהבים,
ישמרנו מכלבים!
'איב' את 'לולה' כה אוהב,
בזנבה זנבו שולב,
מחייכת, מתחתכת -
'לולה' באוזנו נושכת,
עד ש'פרידה' מקנאה לה,
בזנב טונה מפליקה לה.
'אבו-ג'לדה' כה נדהם,
על גבו נופל נרדם.
ארבעה חתולים אמיצים
אוהכים, מקפצים וניצים.
מנד'לה שבעים ותשע בחצר,
מהומות עושים החבר'ה,
אין מזהיר ואין עוצר.
מרעישים, שורטים, נושכים,
מפילים את הפחים.
'איבן' מילל איום:
"לולה, נתחתן היום!"
'פרידה' בחימה היסטרית
לחי צרתה סור-טרת.
'אבו-ג'ילדה' הנרדם-דם
בשנתו צורח "דם, דם!"
פתע הס, נפל דבר,
בחצר כלבלב עבר
בחצר עבר כלבלב
ונבח לו: "הב, הב, הב!"
ארבעה חתולים נפלצים
לכל הרוחות נפוצים.
