עוד יעלה אותו השחר,
עוד יתגשם אותו חלום,
ועם השמש שתזרח אז
לארץ בוא יבוא שלום.
ואז אליו נישא עיניים,
ואז אליו נושיט נושיט היד,
ואל עתיד ורוד פי שניים
כאיש אחד יחידו נצעד.
ואז נצעד כולנו יחד
אל מול השמש העולה,
אל מול השמש הזורחת,
ובכל לב אותה תפילה.
ויצעדו ילדה וילד,
ויצעדו גם אם ואב,
וצחוק גדול ירעם בחלד,
וזה את זה לעד נאהב.
מן ההרים נרד לעמק,
מעמק נטפס על הר,
ונזמזם את זה הזמר
מן הרמה ועד המדבר.
ויתגלגל לו זה הזמר,
והעולם כולו ישמע:
לא גוי אל גוי ישא חרב,
לא ילמדו עוד מלחמה.
וכשיבוא שלום על ארץ,
וכשיבוא הוא לעולם,
וכשיבוא שלום על ארץ,
את זה השיר נשיר כולם.
