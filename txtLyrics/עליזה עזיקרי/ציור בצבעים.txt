ציירתי לי את פגישתנו מאתמול
היו לי צבעים נפלאים
אדום וצהוב לבן וכחול
וציירתי בכל הצבעים
צבעתי יפה את עיניו הכחולות
ואת תלתליו הכהים
אך בשביל החיוך החיוך בעיניו
לא הספיקו לי כל הצבעים
ואת שמלתי אז צבעתי לבן
בגדי אדומים ונאים
אך כדי לצייר את לבי הנרגש
לא הספיקו לי כל הצבעים
הוא קטף לי פרחים אדומים וצהובים 
יפים וזקופים וגאים
אך כדי לצייר את ריחם המשכר
לא הספיקו לי כל הצבעים
הנה הוא ציור הפגישה מאתמול
אח יש בה צבעים נפלאים
אך כדי לצייר בדיוק את הכל
לא הספיקו לי כל הצבעים
