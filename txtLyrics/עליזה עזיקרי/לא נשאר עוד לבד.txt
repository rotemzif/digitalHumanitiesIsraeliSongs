ערב מבין השמשות מתחמק לאט, לאט.
ערב נוגה, מנוצה, אדמוני.
שוב את יורדת לחוף, לנשום, מעט, מעט.
מלח מסלע יווני.
בין העבים כוכב מסמן מסילות.
סהר אל כף ידך מתגנב.
זהו הלילה מכל הלילות,
לך ולאישך האוהב.
שימי בקבוק על ראש האיש המרקד.
יין מזגי אל גביעי הזהב.
תני את ידך בידו. הוא שר לך וחומד.
צאו במחול סירטאקי יחדיו.
רוח, עפר ומים ואש מסביב.
לא תשאלי עכשיו ליותר.
את תשוקתו ובשאר האביב,
הוא חלומך הבוער.
זהו הלילה של הבודדים בבני אנוש.
זהו לילה של אלים יוונים.
גם אם היין עלה לך מעט לראש,
רד אל חופינו הלבנים.
המעגל ירחק, ירקיע שחקים.
איש לא ינוח. איש לא ימעד.
שחר יאיר אופקים רחוקים.
לא נשאר עוד לבד.
לא נשאר עוד לבד.
לא נשאר עוד לבד. 
לא נשאר עוד לבד.
