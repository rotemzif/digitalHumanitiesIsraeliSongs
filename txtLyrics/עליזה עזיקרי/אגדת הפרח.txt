שועט כל הליל סוס באופל
וקצב מרסן קולח
לאן ממהר הוא? אל מי כך דוהר הוא?
ממי אדוניו כה בורח?
לאן ממהר הוא? אל מי כך דוהר הוא?
ממי אדוניו כה בורח?
עדיין ארוך המשעול, ארוך גם הליל וגדול
מצליף הפרש בלי לאות ולפגוש עלמתו הוא להוט
כי שב מן הקרב הוא
גדודו שם עזב הוא
מדד גם קטף הוא לה פרח
כי שב הוא פצוע
ליבו עוד קרוע
אך לה הן הביא הוא הפרח
דממה בחוצות ואין רחש
הרוח חומקת בלחש
כוכב מנצנץ לו, דומם הוא קורץ לו
אך נפש רוכב אין יודע
כוכב מנצנץ לו, דומם הוא קורץ לו
אך נפש רוכב אין יודע
עדיין ארוך המשעול, ארוך גם הליל וגדול
מצליף הפרש בלי לאות ולפגוש עלמתו הוא להוט
כי שב מן הקרב הוא
גדודו שם עזב הוא
מדד גם קטף הוא לה פרח
כי שב הוא פצוע
ליבו עוד קרוע
אך לה הן הביא הוא הפרח
השחר עולה ברקיע,
העירה הסוס חיש מגיע
מתריס אז פותחת, מופתעת
גונחת היא רצה אליו מתייפחת
מתריס אז פותחת, מופתעת
גונחת היא רצה אליו מתייפחת
הדרך כלה מאחור, ברחו גם הליל והשחור
חזר הפרש אל העיר, הגיע הסוס המהיר
אז פתע כורע
הסוס וגווע
וקצף גופו על הקרח
האיש כבר גונח
ידו הוא פותח
נלבש באפיו אז הפרח
