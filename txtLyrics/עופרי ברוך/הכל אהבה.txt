מלח גס, שולחן עגול,
מחשבות כבר לא מתרוצצות בתוך ראשי,
פשוט חולפות כמו אוניות בים שקט
ואני עדה, צופה, נפרדת, מתבוננת
ויודעת... שהכל אהבה
זה מה שאמי אמרה ומכאבה השתחררה
ויודעת... שהכל אהבה
עצמה היא את עיניה
ומהגוף היא נפרדה.
מלח גס, שולחן עגול,
זיכרונות עולים, צפים שדות של ילדותי
ואת אלי שבה מחייכת
ואני ערה, צופה, נפעמת, מרוגשת.
מלח גס, שולחן עגול,
מחשבות כבר לא מתרוצצות בתוך ראשי,
מתנועעות כמו גלים על פני המים
ואני עדה, צופה, נפרדת, מתבוננת
ויודעת... שהכל אהבה
זה מה שהלב אומר כשמתמלא הוא בשמחה
ויודעת... שבכל אהבה
לך אני שרה
עכשיו בחזרה.
ויודעת... שהכל אהבה
זה מה שלבי אומר כשמתמלא בהודיה
ויודעת... שהכל אהבה
לך אני שרה
עכשיו באהבה.
לך באהבה.
