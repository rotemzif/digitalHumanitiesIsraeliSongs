קשור בחבלים סמרטוט על העיניים 
לא רואה דבר ולא יכול לזוז 
יושב בתוך ארגז מתחת כל המים 
שני דגים עוברים עלי שרים בועות של בלוז 
לא יודע מה את מחפשת 
רק יודע מה את לא מוצאת 
לא תאמיני אני כמו הודיני 
נכנס למלכודת רק כדי לצאת 
ער לילות שלמים ומסתכל עלייך 
נרדם עם אור הבוקר על מזרן של מסמרים 
אם בטעות אמות גם אז אחזור אלייך 
פתאום תראי אותי נובט כפרח על קברים 
לא מבין לאן את מרחפת 
לא מהמר על איך זה ייגמר 
מכל מקום אחזור ליד המלטפת 
מכל כלוב אברח כי לא קושרים נמר 
נכנס למלכודת רק כדי לצאת - בלוז 
עטפו אותי בכותונת משוגעת 
משכו אותי גבוה, אישה אחת צרחה 
הרגשתי איך אני, איך אני יכול לגעת 
בגופי החי המתנפץ אל מדרכה 
לכל מנעול אני אשלוף מפתח 
מכל גובה נשמתי יוצאת 
לא תאמיני אני כמו הודיני 
נכנס למלכודת רק... כדי לצאת 
כשאני אשתחרר, אני אתקשר
