הערב פה נשב עד מאוחר
לכתוב עוד שלאגר שיושר מחר
וכלל ראשון: יש לחפש מקצב רגיש
שכל אחד אותו בעצמות ירגיש.
צריך לפתוח במילה נבזית
יו הו הו הו הו
ואם אפשר - מילה בלועזית
עליה יש לחזור תמיד, ללא סיבה,
"ג'ימאייקה" זאת ודאי מילה מאוד טובה.
ג'ימאייקה, ג'ימאייקה, ג'ימאייקה
לא אין לה, אין לה, אין לה כל מובן
ג'ימאייקה, ג'ימאייקה, ג'ימאייקה
השלאגר, השלאגר כבר מוכן
חושבים שזאת היא ארץ רחוקה - ג'ימאייקה
רבת המיסתורין והשתיקה - ג'ימאייקה
ומחפשי המטמונים שבמרחב
אומרים כי ברחובות שם מתגלגל זהב.
את התינוק שלא גמר את הגלידה - ג'ימאייקה
בצעקות האמא מפחידה - ג'ימאייקה
"אם לא תגמור את הגלידה כאן עד הסוף,
יבוא ג'ימאייקה ענקי אותך לחטוף?"
ג'ימאייקה, ג'ימאייקה, ג'ימאייקה ...
יש החושבים כי זאת היא נערה,
נושקים בחלומם את שערה -
והמורה לגיאוגרפיה תתפלא,
איך על ג'ימאייקה הם יודעים הכל על פה.
יש סרט עם פרסומת מרעישה - ג'ימאייקה
סכין וירכיים של אישה - ג'ימאייקה
כשהכרטיס עולה שתי לירות ויותר,
אז הג'ימאייקה זאת כוס בירה מתברר.
ג'ימאייקה, ג'ימאייקה, ג'ימאייקה ...
היום אתם, מחר האחרים -
הולכים ברחוב וככה מזמרים -
וההורים שולחים לרדיו עוד מכתב!
"שדרו ג'ימאייקה לאמנון לנישואיו"
"לסבא סבתא, שיחיו לעד - ג'ימאייקה"
"למוקי, שעדיין לא נולד - ג'ימאייקה"
לשלאגר אין פירוש: אבל ההמונים
שולחים אותו לראש מצעד הפזמונים.
ג'ימאייקה, ג'ימאייקה, ג'ימאייקה ...
