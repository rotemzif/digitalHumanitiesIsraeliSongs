בלילה עם ראש קודח
ונעלמה מתחת לסדינים
ירח גבוה מעל
בחוץ סירנות וכתבים
ספטמבר יורד, אוקטובר נפל
צריך לזרוק את הימים
על כף מאזניים
הפרחים מתכנסים
בספירלה נוטפת
דהיינו בכל פינה
ואירופה לא כל כך שונה
בסיבובים שקטים
עולם מסתובב
הגלוי רב מן הנסתר
בניינים בתוך מדבר
רחובות פזורים, ריקים
קור יורד ומכסה בניין
גשם זורע שלולית על גג
באופק מהבהבת עיר מדבר
מחפשת את הרצועה
שתחבר אותי חזרה
למדוד, לשקול, להטות
את שקיעתם של לבבות הזהב
