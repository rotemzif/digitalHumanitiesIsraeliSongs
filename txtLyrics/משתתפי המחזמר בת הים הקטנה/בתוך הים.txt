נדמה לך שטוב למעלה 
הכל שם כל-כך נפלא 
לכן את רוצה לחיות שם 
אבל זו טעות גדולה 
הביטי סביב בַּפֶּלֶא 
ששמו קרקעית-הים 
עולם של צבעים כאלה 
עולם של פינוק מושלם 
בתוך הים, בתוך הים 
נחמד ורטוב, הכל פה רק טוב 
הקצב פה חם 
בני-האדם האומללים 
תחת השמש מתבשלים 
כשאנו צפים כאן ומשתזפים כאן 
בתוך הים 
דגים שיצאו החוצה 
הבינו מזמן ת'בלוף 
תקועים שם בתוך אקוואריום 
חורשים על אותו הנוף 
אקוואריום זה כמו בית-סוהר 
ויש גם המשך משפיל; 
כי אלה שמתעייפים קצת 
הופכים לפילה בגריל! 
בתוך הים, בתוך הים 
איש לא מַגִּישׁ דגים על מגש ברוטב מוקרם 
כאן מתחילים עם הדגיגות 
שם סכינים ומזלגות 
אין מה לראות שם, יש רק צרות שם, 
כאן כיף מושלם 
בתוך הים, בתוך הים 
כאן כל דגיגון חופשי, מאושר ולא מאויים 
כל קרפיון וכל פורל 
כאן יכולים להשתולל 
גם המדוזה, יש לה כאן מוזה 
בתוך הים 
כרישים אדישים, 
אצות נוצצות, 
שפמנון ותמנון 
רוקדים בקבוצות 
וגם הצלופח 
כבר לא מצוברח 
הלוקוס רוקד ושר! 
כל צב מאוהב, 
דגים ודגיגות 
שמחים, מחייכים, 
רוקדים בזוגות 
סרדינים קטנים 
פוגשים סרטנים, 
הסלמון מאושר! 
בתוך הים, בתוך הים 
כיף עד מאוד לקפוץ ולרקוד, 
לשיר עם כולם! 
מה יש בחוץ? לכלוך וחול? 
כאן באוקיינוס הכחול 
כל הצדפות פה מה-זה יפות פה 
כל חילזון פה בעל-חזון פה 
לכן הדולפין תמיד מאמין 
שגם לוויתן אומר לסרטן 
טוב לי וְבָּא לי כיף לא נורמאלי 
בתוך הים!
