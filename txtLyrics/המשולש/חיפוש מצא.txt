בגשמים ימים עמדתי ספוג נחל של כזב
על מגדלי בבל טיפסתי לא מצאתי כלום גם לא כוכב
היכן היא הברכה מפל דמעות שפכתי הייתי פה הייתי שם
ימים רבים באמתחתי שרפתי לא ראיתי כלום ראיתי כלום
יש אבק עם פחד באוויר בנ'אדם
אנחנו חזקים תסתובב תפנה לו את הגב
תביט למעלה בתקווה אולי תמצא
אשרי האיש אשר חיפוש מצא
עריק נפשי על אדמתי נגררתי אבד לי צלם האדם
כוחי מותש לקצה עולם זחלתי ערפל עטף את העולם
היכן נפשי חלל מצפון ניערתי צף בי כח לתשובה
מכל כבלי הדרך השתחררתי קורא תיגר למחשבה
בעורקי זורמים נהרות של הכרעה
נוצר כוחי ליבי גדוש בגאווה
גם אם יופיע לא ידוע לא נואשתי
לחפש רציתי והמשכתי
