כאשר מחשיכים שמיים
של חוצות של מרכז מסחרי
רק אנחנו ערים עדיין
מוארים עלי קיר אחורי
כי עיר מלך ושוק ובית יין
וכלי פלד וחרס ושיר
מה כל אלה? חוטי ריקמתיים
של שטיח פרוש על קיר
הכל הכל שטיח
שטיח גדול מואר
שכיח ולא שכיח
תדיר ונדיר וזר
מדבר מספר משיח
מפעם לפעם שר
שטיח ולא שטיח
תדיר ונדיר וזר
מתערבים החוטים שתי וערב
ובמלאכת ריקמה עתיקה
מציירים המה כתר וחרב
ומגבעת לצים מצחיקה
ומציירים נערה מהורהרת
היודעת בדידות ותוגה
ונותנים לה שרביט ועתרת
לסימן שהנה מלכה!
הכל הכל שטיח...
