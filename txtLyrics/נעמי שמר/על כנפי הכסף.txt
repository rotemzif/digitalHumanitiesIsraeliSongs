על כנפי הכסף רכובים
אבירי הרוח בעבים
העזים והטובים
כבני רשף יגביהו עוף
ובתוך שמיים נקיים
זוהרים שבעת הרקיעים
ואנחנו ממריאים
מגולן ועד ים סוף
נס הים ויסוב אחור
והנהר - חרבה
טס אחי ופניו לאור
ודגלו עלי אהבה
הסולם רגליו באדמה
אך ראשו בשמי המלחמה
טס אחי אל מול חמה
כבני רשף יגביהו עוף
הוא חולף כלהב-החרמש
הוא כחץ שלוח ולוחש
הוא כותב מכתב של אש
מגולן ועד ים סוף
נס הים ויסוב אחור
והנהר - חרבה
טס אחי ופניו לאור
ודגלו עלי אהבה
על כנפי הכסף רכובים...
