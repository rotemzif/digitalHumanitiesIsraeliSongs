החברים שלי עשו לי מעיל
מעיל בלתי רגיל
הוא עוטף את הכתף והוא מסתיר את הגיל
מעיל בלתי רגיל
הוא מחמם בחורף, הוא מצנן בקיץ
לפעמים הוא אוהל, לפעמים הוא בית
והצבעים שלו הם קשת בענן
מעיל שחבל על הזמן
החברים שלי עשו לי מעיל
מעיל כמו של יוסף
ולמרבה ההפתעה והגיל
הוא גם יודע לעופף (כלומר לעוף)
ממעוף המעיל הכל נראה אחרת
ממעוף המעיל זאת ארץ נהדרת
והצרות נמוגות כעשן
מעיל שחבל על הזמן
ממעוף המעיל הכל טלאים-טלאים
ממעוף המעיל הכל שמיכת פלאים
חלקות שדה וגן, ונחל וערוץ
נקי נקי בפנים, יפה יפה בחוץ
החברים שלי עשו לי מעיל
מעיל כמו של יוסף
ולמרבה ההפתעה והגיל
הוא גם יודע לעופף (כלומר לעוף)
ממעוף המעיל רואים רחוק רחוק
ואין לו קו אדום ולא סגול ולא ירוק
ממעוף המעיל מה טוב ומה נעים
כל הגבולות אפשריים
החברים שלי עשו לי מעיל
מעיל כמו של יוסף
ולמרבה ההפתעה והגיל
הוא גם יודע לעופף
וכשמגיע זמן הנחיתה
אנחנו נוחתים ישר בשדה חיטה
הרמקולים כבר מתחילים לרעום:
אני והמעיל נחתנו בשלום!
וכבר החצוצרות במלוא ברק הצליל
וכבר ההמנונים וכבר דמעת הגיל
המנהיגים כבר מתחילים לנאום:
אני והמעיל נחתנו בשלום!
לה-לה-לה...
החברים שלי עשו לי מעיל
מעיל בלתי רגיל!
