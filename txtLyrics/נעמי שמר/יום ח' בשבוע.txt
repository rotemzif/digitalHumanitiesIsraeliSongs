זה יהא יום חול
כמו היום, כמו אתמול
זה יהא יום ח' בשבוע
עין אז נפקח
מול הבוקר הצח
ונזמזם פתאום שיר חדש.
במצעד נלך
אז הלוך וחייך
ובכל קנה רובה פרח ינוע
ובשערים יחכו השומרים
ולצמא כד מים יוגש.
אך, אך בינתיים
שא רגליים
ובחול ארצה פול
וקולך הרם אחא, כן המפקד
כי בינתיים עד הליל
שן חרוק ומשוך
וקולך הרם אחא, קולך הרם אחא,
כן המפקד.
אם הרמטכ"ל
דעתך אז ישאל
על הזמן הטוב שהגיע
תען ותאמר -
קצת מוזר, אין משמר
ועשבים עלו בחפירות.
כל חגור הקרב
יתלה על ענף
לכבודו יום יום נחנו נצדיע
ובשמי הליל
בחצות נסתכל
איך הכוכבים עורכים
כיבוי אורות.
אך, אך בינתיים...
אז על גב חמור
אל עזה נעבור
ועל חוף ירדן חרש  ננוח
מלבנון עד גת
נטייל בשבת
ובסיני נקימה קיבוץ.
מן הסילונים
יצנחו רק יונים
זה יהא יום ח' בשבוע
תייל אז יוסר
משבילי העפר
כי העתיד יחף שם ירוץ.
אך, אך בינתיים...
