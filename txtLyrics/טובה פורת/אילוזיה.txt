כמו ציפור ברגלי עוף דורס
כך נפשי עוד תוהה בליל כפור
אני קוראת אליך אין ספור,
שבויה, חולמת שתחזור.
רוצה להתעורר, לחבוק אותך כמו כלה,
רק הד קולי חוזר, ממגדלור מול ים סוער.
אתה מלאך בלבן, תן לי אושר תן לי דרור,
עם נצנוצי האור, את חלומי תדע לפתור.
אתה מלאך בלבן, תן לי פשר לחלום.
עם נשיקה חמה, את חלומי אתה תפתור.
ואתה באלבום הקושר
את עלומי החולפים ברננה
איך שידעת אור טוב לתת
את המזור לנשמה.
הדלקתי את הנר, אור לנפשי באפלה,
שוב הד קולי חוזר, ממגדלור מול ים סוער.
רוצה להתעורר, לעטוף אותך בלילה קר,
אך צל קולי כמו נר, ממגדלור מול ים סוער.
אתה מלאך כל הזמן, תן לי פשר לחלום,
עם ניצנוצי האור, את חלומי תדע לפתור.
אתה מלאך נאמן, תן לי פשר לחלום,
עם נשיקה חמה, שוב הייתי לציפור דרור
