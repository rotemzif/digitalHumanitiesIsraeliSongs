עוד יום עולה
אולי זה מגיע
יחד נצרף - מילה ועוד מילה
אם נגלה 
אולי היום יפתיע
יחד נישא - את התפילה
יחד נבקש ונחזיק ידיים
יחד נחדש את החלום
ואם יידרש נזעק עד השמיים
ומתוך האש יבוא שלום
אם רק נאהב
אולי נלמד לסלוח
ונדע מעט - לתת ולוותר
אז לא נכאב
ניקח את כל הכוח
וניצור מיד עולם אחר
עוד לא אבדה תקוותינו
התקווה לשלום ולתקווה
התקווה לימים בלי דמעות או כאב
התקווה לעולם של אהבה
עוד לא אבדה תקוותינו 
לימים של שמחה ואחווה
לעולם שיפתח במהרה את הלב
לעולם מלא תקווה
