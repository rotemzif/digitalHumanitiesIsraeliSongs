הנער היה חגיגי ועצוב 
וידעתי שהוא מחכה לה
שליבו כבד ומוכן לעוף 
כאבן בכף הקלע
על שפתיו הבהבה ציפייה חרישית 
חיוכו השתוקק אל אחרת
העיניים אמרו לי 
את היום השלישית 
את יודעת שאת מיותרת 
בפניך יביט ניצחונה החשוף 
וקולו ינגן ויבכה לה 
וליבו הכבד אל ידיה יעוף 
כאבן מכף הקלע 
על שפתיו הבהבה ציפייה חרישית...
אם נשכב בעיניו 
עוד שחוק פי האודם 
הוא ייגוע עת תיסוב הדלת 
ופרכוס יגונו ייכנע ויידום 
ויפגע בפלדת מאכלת 
על שפתיו הבהבה ציפייה חרישית...
