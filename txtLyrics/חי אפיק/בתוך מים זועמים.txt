ים יבשה ים 
אני קרוע בין עולם לעולם 
הרהב היופי הרמז הסוד 
הפשוט הישר הנכון הטהור 
מתפזר ומתפשט בין אנשים ומקומות 
נע ונד לא מוצא מנוח 
משאיר חלקים בתוך מערות ולבבות 
תהיה בארץ תהיה בארץ 
אולי אני בורח 
רק לא יודע לאן 
מהשקר אל האמת 
או מהשקר שבאמת אל עולם מתוכנן 
והנה את מגיחה מדיבור או מחשבה 
ונוחתת בלב בהבזק של שנייה 
והכל שוב חוזר להתחלה 
תישאר בארץ תישאר בארץ 
אולי אני בורח 
רק לא יודע לאן 
אם ממך לאבדון 
או מעצמי אל העולם הישן 
אלוהים אחד ואני מפוצל 
ושמו אחד ואני מבולבל 
בין היצירה לעשייה בין התפילה לתזוזה 
בין התאווה לטבעיות בין האמת לשלום 
יונה הנביא בתוך מים זועמים 
יבקש עליך רחמים 
ועלי 
ועל כל הטובעים 
אולי אני בורח 
רק לא יודע לאן 
אם ממך אני בורח 
אז לאן לאן
