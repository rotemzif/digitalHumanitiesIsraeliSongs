זאת עוד לא מלחמה אבל האצבע על ההדק 
ובין תרגיל להפוגה כולם שרים במלוא החשק 
שירים שטוב להיזכר ברגעים ממש כמו כאן 
זו עדיין ארץ ישראל והנה זה עם הפינג'אן 
זאת עוד לא מלחמה אך מרגישים כבר את המתח 
ובין אימון להפגזה מגיע גל שקט של ריח 
אותו כולם כבר מכירים מזה שנים 
ניחוח של אבק שריפה וזיעה של לוחמים 
אך לברנש שרץ על הגבעה כמו לאדם שבטנק 
אין בלב שום יראה ובגרונם אין מחנק 
הם יודעים ש 
באה עוד מלחמה כבר היינו פה פעם 
באה עוד מלחמה כולם זוכרים את הטעם 
באה עוד מלחמה נו אז מה שתבוא 
זאת עוד לא מלחמה אבל העם על הרגליים 
ובין מבזק למהדורה כולם נושכים את השפתיים 
מתפללים שהבנים ישובו בשלום 
ובלב הם מקווים שיבואו עוד היום 
זאת עוד לא מלחמה והמורל פה בשמיים 
החבר'ה מרגישים נפלא ויודעים שעוד יומיים 
יהיו עמוק בתוך שטח האויב 
סומכים אחד על השני ולא על אף אחד אחר 
כי לברנש שרץ על הגבעה כמו לאדם שבטנק 
אין בלב שום יראה ובגרונם אין מחנק 
הם יודעים ש 
באה עוד מלחמה כבר היינו פה פעם 
באה עוד מלחמה כולם זוכרים את הטעם 
באה עוד מלחמה נו אז מה שתבוא 
זאת עוד לא מלחמה וּמתחילים לשמוע רחש 
ממסדרונות הממשלה שם תמיד כולם בלחש 
ומתגנבת לאוזננו השמועה האומללה 
שוב הם שקועים שם בבחירות על גבה של מלחמה 
זאת עוד לא מלחמה לפני שהפלוגה נכנסת 
אפשר עוד לשנות כיוון ולהגיע אל הכנסת 
לומר להם פנים אל מול פנים 
כשנחזור מהאויב נטפל גם פה בפנים 
כי לברנש שרץ על הגבעה כמו לאדם שבטנק 
יש חופש בחירה הם לא כלי משחק 
והם אומרים 
לא עוד מלחמה כבר היינו פה פעם 
לא עוד מלחמה אם למוות אין טעם 
לא עוד מלחמה בשביל מה לא עוד
