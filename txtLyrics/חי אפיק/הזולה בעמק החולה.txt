ראשוני המתישבים במימד לא ידוע 
מביטים בנו עכשיו 
רואים אותנו יושבים תחת עץ התפוח 
מנגנים למרחב 
ואיך נדע אם חיוך על פניהם 
בראותם כי רובצים תחת מסעם 
או שבוכים על הדור העצל 
הנהנה ככה סתם מעמלם 
כי בשבילנו העמק הוא מרחב תעופה לדמיון וללב 
לא הזזנו פה אצבע לא נטענו דבר לא ידענו כאב 
ושוב אנחנו בזולה בעמק החולה 
יושבים בירדן שקט ורגוע 
אחרוני העוזבים בנתיב הידוע 
מסתכלים עלי עכשיו 
שומעים אותי שר שירים נגד הרוח 
בנאדם מיושן 
ואיך אדע אם חיוך על פניהם 
כשאני פה בחולה והם באל אי 
או שבלילה הם בוכים אל הכר 
כשלנו פה חם והם בעולם מנוכר 
כי בשבילנו העמק הוא מרחב תעופה לדמיון וללב 
לא הזזנו פה אצבע לא נטענו דבר לא ידענו כאב 
ושוב אנחנו בזולה בעמק החולה 
יושבים בירדן שקט ורגוע
