אני מחפש אהבה רבותי
אני משתגע למצוא.
אולי היא עברה לידי בחשאי
אולי מתכוננת לבוא
אולי מחכה שאגיע אליה
אך איפה נחבאת?
אינני יודע.
מתחיל מהבוקר, מול מראה מתאמן
מעמיד לי פני פוקר, או פנים של מסכן
מחייך ומרצין, מתקן פה ושם
ואחר כך יוצא לחפש כמו כולם.
נשים ונערות ברחוב וממול
וכולן לי נראות מתאימות ממש בול
מחפש בעינים רק רמז קטן
אבל הן רק בורחות, מי יודע לאן...?
אני מחפש אהבה רבותי...
לא חשוב מה הגיל, המראה הצורה
העיקר שארגיש שהנה זה קרה
לנחש לא אוכל אם תחביאי סודך
רק תתני רמז קל ואני לצידך
ברשת כזבים אם אפול חיש אצא
מחפש אהבה שלצאת לא ארצה
נופל ברשתות, מסתבך שוב וקם
מי שלא מחפש לא מוצא לעולם.
אני מחפש אהבה רבותי...
