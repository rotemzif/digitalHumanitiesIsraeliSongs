כמו מגדלור בחוף הים
גלים מכים בו עד עולם
וציפורים נושאות פניהן ועפות הן לאי שם
אי שם מעבר לימים
אי שם מעבר לשנים
עוד מחכה לה אהבה שלמה, גדולה מהחיים!
אל מול ניצוץ של אור, אושיט ידיים
יבואו עוד ימים
כדור השמש ישקע, בים המים
עוד כמה רגעים
נשב על הספסל, נשקוט בשניים
עברו הרבה שנים
שוב אהבה גדולה, בין הערביים
סוחפת החושים
כמו עץ בודד אל מול עולם
דורות רבים עומד איתן 
והרוחות נושאות פניהן והזמן נסחף איתן
איתן מעבר לימים
איתן מעבר לשנים
עוד מחכה לה אהבה שלמה, גדולה מהחיים!
אל מול ניצוץ של אור, אושיט ידיים...
כמו האדם אל מול חלום
מושיט ידיים עד הלום
והשנים נושאות פניהן ועפות להן פתאום
פתאום מעבר לימים
פתאום מעבר לשנים
עוד מחכה לה אהבה שלמה, גדולה מהחיים!
אל מול ניצוץ של אור, אושיט ידיים...
