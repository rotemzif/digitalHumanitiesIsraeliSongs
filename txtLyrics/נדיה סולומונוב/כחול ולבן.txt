כחול ולבן...
גם הפקיד והקבלן
גם העשיר והיחפן
גם השפם והזקן
כולם גוון כחול ולבן
נהג מונית והסדרן
החנווני והירקן
גם העובד והסטלן
כולם גוון כחול ולבן
כולם
כחול ולבן, ענן במרום, עגור פורס כנפיים 
אנחנו עוד כאן, כחול ולבן, צובעים את העולם
כולם
כחול ולבן, רחב הוא הים, זוהר מפרש במים
הדגל מורם, כחול ולבן, בשיר אחד כולם
כולם
כחול ולבן, הארץ פרוסה, מול שערי שמים
כחול ולבן, כחול ולבן, כחול ולבן!
גם השוטר והאזרח
גם הנהג והפקח
גם המלצר והטבח
כולם גוון כחול ולבן
גם המסגר והרתך
גם הטייס והמלח
את אור השמש לא נשכח...
כולם גוון כחול ולבן
כולם
כחול ולבן, ענן במרום, עגור פורס כנפיים...
גם המוכר והקונה
גם החולה והרופא
גם הדומה והשונה
כולם גוון כחול ולבן
גם השמן והרזה
גם הנחמד והנבזה
גם הגיבור במחזה
כולם גוון כחול ולבן
כולם
כחול ולבן, ענן במרום, עגור פורס כנפיים...
