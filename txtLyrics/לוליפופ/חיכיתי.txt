גם בימים המאיימים ובלילות ללא גבולות
כשכלום כבר לא ירגיש בטוח
אל תסתגר בחדרים
צא למלא את הריאות המתוקות שלך ברוח
בחוץ עולם רדוף שדים ואש יוקדת וסודות
אבל אתה תמיד מוגן
בין משחקי הילדים לבין ניפוץ האגדות
אל תמהר קח את הזמן
אני אתן לך שמחה
גם אם יהיה לי יום עצוב
לא אתבייש לומר לך סליחה, טעיתי
אני אהיה כאן בשבילך
ולא חשוב מתי תשוב
אתה תדע שרק לך חיכיתי
פתאום ברגע של טרוף
הלב שלך אולי יחטוף סיבוב מאהבה פוצעת
ואז אתה תרצה לעוף
רחוק מהעולם להיות עצוב לבד , אני יודעת
אך יש מקום שבו מותר לך לבכות כמו תינוק
גם אם מלאו לך עשרים
לא זה לא בית מפואר
הדשא לא תמיד ירוק
אבל שרים עליו שירים
