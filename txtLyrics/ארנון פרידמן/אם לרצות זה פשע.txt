אם לרצות זה פשע אז תזמיני משטרה
אין לי שום אליבי ואין לי שום ברירה
הרמתי שתי ידיים אני נכנע אני מודה
אין לי שום מושג איך שהראש שלך עובד
את רוצה אותי קשה , מחוספס להשגה
ביד אחת סיגר קובני בשנייה אופה עוגה
את רוצה שנדבר ושאביע רגשות
רק כשבכיתי בקולנוע אמרת שאני עושה בושות
אם לרצות זה פשע אז תקצבי לי מאסר
אני שוכב ער כל הלילה מתגעגע מיוסר
כותב שירים למגירה, מריח לך את הבגדים
חולם להתחתן אתך ולעשות לך ילדים
את רוצה אותי כמו סלע, להתנפץ עליי כמו גל
את רק נכנסת אל המים אני מיד זורק גלגל
את מבינה אני אוהב אותך ילדת חופים קטנה
גם כשאת לא בטוחה שאת רוצה או מוכנה
אם לרצות זה פשע אז אני סכנה לציבור
תפיצי ת'תמונה שלי תגידי שאסור
לעזוב אותי לבד,שאני צריך השגחה
ותחזרי מהר הביתה אל מתחת לשמיכה
אם לרצות זה פשע אז תזמיני משטרה
אין לי שום אליבי ואין לי שום ברירה
