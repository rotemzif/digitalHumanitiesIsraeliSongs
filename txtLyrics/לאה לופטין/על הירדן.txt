על הירדן עומד הזמן מלכת 
שני חלילים שולחים צליל מיותם 
לא אירא מסתיו חיי ומשלכת 
לא אפחד עוד לעולם. 
מול הירדן חמה עולה זוהרת 
שני חלילים - קולם רחוק, צרוד 
זוג קטף את פרי העץ מהצמרת 
ונעלם, עדן אבוד! 
מחר אולי יאיר יום של אור 
שירי ידליק בו בכוכבים 
ולרקיעים האפורים יחזור 
צבע עיני האוהבים. 
מול הירדן קול ילדותי קורא לי 
שני חלילים שרים בשני קולות 
ואביב חיי - נהר תמיד גואה בי 
ראש להרים ולעלות. 
מחר אולי יאיר...
