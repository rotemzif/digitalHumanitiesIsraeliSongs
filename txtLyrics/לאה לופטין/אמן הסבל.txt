באת אל המרגוע והנוחם
נפש יפה שלי מאין כמוך
איך הדמעה שלך עלי נושרת
גבר שלא בוכה נשבר בדרך
מן הזדככות כזאת עכשיו נובעת
מול העדנה הזאת אני נכנעת.
הו החלמה שלך
אותי קורעת
פתאום מדעת
בך נוגעת.
באת מתוך הכעס והאבל
נפש יפה שלי אומן הסבל
איך טלטלת היום אותך הותירה
איך היא על דעתך אותך השאירה
שם בימי אבלה עוצמת הנפש
את החמלה הזאת בך חושפת.
הו החלמה שלך...
יחד נרד בדרך הנפתחת
נפש יפה שלי אני סולחת
שוב הפיוס הטוב ויד אוספת
גבר שלא אוהב נפשו נשרפת
גבר לא נאהב אובד בחושך
איך יחזור פתאום אל קו האושר.
הו החלמה שלך...
כן החמלה שלך 
אותי פוצעת
פתאום אני שלך
לך נכנעת.
