במקום סגור האוויר מלמעלה 
חזק כמו רוח פרצים 
עם דימיון גם בתוך מעלית 
החיים הם לא סבל 
אם קצת מתאמצים 
במבט מרוחק מן הצד האחר 
גם בעין פקוחה לא רואים כשחסר 
במקום סגור האוויר מלמטה 
חזק כמו רוח מדבר 
עם דמיון גם בתוך מערבולת 
החיים יציבים לי 
גם כשסדר נפער 
במבט מרוחק מן הצד האחר 
גם בעין פקוחה לא רואים כשחסר 
גם במקום סגור כשהאור מהשמש 
חודר לי מבין התריסים 
מקיצה ורואה איך הרוח שקטה בפנים 
ונדמה שאם הייתי עוצרת הכל היה לי שונה 
אבל גם אם הייתי שוברת שום דבר לא היה משתנה 
גם כשחשבת שאין מה לראות 
שאין מה לבנות 
שאין מה להיות 
גם כשחשבת לוותר על הכל 
ולהשתיק את הקול שמהדהד מבפנים
