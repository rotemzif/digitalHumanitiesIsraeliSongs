אני שוכב במיטה ובחוץ יש גשם
מחשב בראש את תיאוריית הקשר
מחשבות רבות נשארות לי כסתר
משהו מעיד שהכל לא בסדר
פעם חלמתי על ללכת ערום לבית ספר
עכשיו אני חולם על לחזור להיות אפר
ללא הסבר, ללא הקשר
רק אני לבד בחושך מחפש את הפשר
ציור של אשר, אני עומד הפוך
מתחת לפני המים באגם קפוא
שם עלו וצפו לפתע נחשפו
פחד ותיעוב, חצי אדם חצי זבוב
קמתי רטוב, אל המציאות
הראש שלי רקוב נוטה לאלימות
חלמתי שוב עלייך וזה חוסר אחריות
לא חולם בלילה, חולם בערנות כי
יש לי חלומות רעים
אני רוצה להתעורר
יש לי חלומות רעים
שאני לא יכול לתאר
יש לי חלומות רעים
וזה לא פעם ראשונה
יש לי חלומות רעים
אני שר מתוך שינה
מתעורר בהלה מעוד חלום נפילה
חושב איך אני עובר את הלילה
נשים עם נחשים בשיער שורטות בבשר
צובט את עצמי אבל זה לא נגמר
בטח זה עוד מעט, והזמן זז לאט
לא מתעורר כמעט, צעקתי ולא שמעת
מישהו תופס בי, מחזיק בי, איי!
מנסה לפקוח את עיני
והמוזיקה מתנגנת במיוט
משתתק בפני ההשתקפות
קרא לי פרדי קרוגר אני בסיוט
מוקף אנשים, מלא בדידות
אז מה יהיה
אני מרגיש שאני מאבד את זה
האם זה העתיד שלי שאני חוזה?
כל האסונות שאני הוזה
יש לי חלומות רעים
והלילה קר כל כך
יש לי חלומות רעים
אנ’לא חולם אותך אלא
עוד מישהי אחרת
אז מה יהיה
אני מרגיש שאני מאבד את זה
האם זה העתיד שלי שאני חוזה?
כל האסונות שאני הוזה
