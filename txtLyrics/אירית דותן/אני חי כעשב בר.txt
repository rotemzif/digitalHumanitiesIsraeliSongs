יש צוחק, יש נאנח 
יש בוהה אל העולם. 
לי תתנו רק חורף לח, 
עץ ירוק וקיץ חם. 
חי אני כעשב בר 
כמו גלים עלי נהר 
מה סופם- מתוק או מר 
שיר חיינו הוא קצר. 
הם חיים את הדממה 
כאן על פני האדמה, 
אבל לי יש נשמה 
אם קטנה או עצומה. 
זכרונות ישנם עמי 
הספוגים בשירתי, 
כאשר יבוא יומי 
הם ילכו אולי איתי. 
את שיריי על דף ארשום 
הם חלבי והם דמי, 
שמור אותם בבוא היום 
כי השאר יאבדו עמי. 
משום כך כעשב בר 
כמו גלים עלי נהר 
כך סופי מתוק או מר 
שיר חיינו הוא קצר...
