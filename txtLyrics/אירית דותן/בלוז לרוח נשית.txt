אני פוחדת, קשה לי להחליט, 
לא יודעת מה, אני זקוקה לזמן. 
שקועה עמוק בתוך האפלולית, 
אפילו שאין עלי סימן. 
אמרו לי: "את לא לבד, 
נתחיל מבראשית ביחד יד ביד 
עם רוח נשית"... 
אבל פוחדת, קשה לי להחליט, 
כן, זה נהיה יותר קשה עם הזמן. 
ואני לא ידעתי מה התכלית 
לחיות עם לב שותק, מאובן. 
אמרו לי: "את לא לבד, 
נתחיל מבראשית ביחד יד ביד 
עם רוח נשית"... 
עדיין פוחדת, ומתחילה מבראשית, 
מאושרת שיכולתי להחליט - שיש לי 
עוד חיים כאן, ויד להושיט, 
וכל מילה מגיחה כמו גחלילית. 
אמרו לי: "את לא לבד, 
נתחיל מבראשית ביחד יד ביד 
עם רוח נשית"...
