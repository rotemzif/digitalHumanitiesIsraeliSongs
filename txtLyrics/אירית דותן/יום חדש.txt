עוד מעט ויעלה הבוקר
טיפות טיפות נושרים אגלי הטל
המלאכים ניטלים בקרן סהר
ומלטפים ראשך המתולתל
בשבילים הרחוקים האלה
שטופי לילות יסמין וסמדר
הייתי מחפשת אחריך
הייתי כאיילת אבודה
שמש תגלה את כל הצללים
רוח תפזר את כל הטללים
יום חדש מגיע
יום חדש נעור
ובעינייך משתקף האור
במדרון זורמים מימי הנחל
אחרון המלאכים כבר נעלם
וגם אני, עת יעלה השחר
אעור מן החלום כמו כולם
שמש תגלה את כל הצללים...
