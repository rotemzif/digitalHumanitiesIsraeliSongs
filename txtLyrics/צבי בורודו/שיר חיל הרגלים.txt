סלחו-נא לי, גדודי חיל הרגלים,
שלא יודעים כיצד צריך לחיות.
אנחנו צועדים וצועדים,
כשהאביב חוגג לו בשדות.
בצעד מהסס נצעד, נצעד
בשביל לוהט ממנו לא שבים.
רק הלבנים שולחים בנו מבט,
האחיות בלובן תכריכים.
אל תאמין למזג האוויר
כשגשם זלעפות יורד, ניתך.
אל תאמינו לנו, כשנשיר
שירים שמחים כשנצעד בסך.
אל תאמינו-נא בשום פנים,
כשהזמיר ישיר מול החלון.
המוות, רבותי, והחיים
עוד לא סיכמו סופית את החשבון.
הזמן לימד אותנו בלי חמלה,
כי כחיי שעה חיי הפקר.
ואת הדלת שתשאיר פתוחה
הטוב וגם הרע הכל עובר.
תמיד נצעד בצעדים כבדים,
אך משהו מפריע בלילות.
מדוע זה אנחנו צועדים,
כשהאביב חוגג לו בשדות.
