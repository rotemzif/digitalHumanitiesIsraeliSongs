ילדים בדרך ניצנים קטנים
שואלים מדוע הפרחים נובלים
שואפים למעלה כמו לעננים
מנסים להתקיים ומבקשים חיים
נערים בדרך מחפשים נתיב
מביטים ברגש על פריחת אביב
שואפים למעלה כמו לעננים
מנסים להתקיים ומבקשים חיים -
אלוהים שומע את בכי הלב
משתתף בצער חש את הכאב
מרחם כמו אבא רוב הזמן אוהב
לפעמים קוטף גם פרח מלבלב.
אנשים בדרך שואלים מתי
ייפסק הרשע, די לחרב די
הם נושאים כפיים אל האלוהים
מנסים להתקיים ומבקשים חיים -
אלוהים שומע את בכי הלב...
