אני ניצב תוהה, נרגש 
ומסביב יש המולת עולם 
יש מלחמות, ישנן גזרות 
בתוך עולם של הבטחות 
אני כואב את הקיים 
שבו הצדק נעלם 
אחד חושק, שני עושק 
ומה נותר עוד באמת 
תן לרקום בחוט זהב 
עולם אחר אותו אוהב 
תן ימים של אהבה 
ימי שלום, ימי שלווה 
אני סובב, כולי נרגש 
שבויה נפשי ליום חדש 
לקול הדרור, ליום של אור 
לבוא משיח שנזכור 
בלב הומה אשא תפילה 
לך, אלי, באמונה 
שעוד נדע את זה היום 
בשער משאלותיי נחלום 
תן לרקום...
