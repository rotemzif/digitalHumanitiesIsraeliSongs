בשלוש הם יבואו לקחת אותי ועוד כמה דברים 
צלקות, חבלים, הזיות והאור שכבה מבפנים 
השכונה שאהבנו נורא 
היא שואלת לאן זה הולכים 
לטפס על העץ השמאלי ולגמור עוד לפני גיל עשרים
אבל אף פעם לא חשבתם שיקרה לכם מה ששומעים 
בשלוש הם באים ואנחנו הולכים 
גם בינינו שמו חומה 
גם בינינו שמו חומה 
גם בינינו שמו חומה 
תיפול החומה שבינינו תיפול 
כבר בארבע צריך לא להיות כי החברה באים ושורקים 
וחייב להספיק איזה פליפ אחרון בכיכר וגומרים 
מדרכות לעלות סיבובים קפיצות מחשבות על פרידות מנגינות עצובות 
בירידה של הנצח בדרך לבית הקברות 
אבל אף פעם לא חשבתם שיקרה לכם מה ששומעים 
הם שורקים ואנחנו בנצח טסים 
גם בינינו שמו חומה... 
ועכשיו מול העץ והחבל כרוך יישורים אחרונים 
נפרדים לשלום מכולם זה אני בדרך לאלוהים 
ואני תמיד ידעתי, אני לא כמו אחרים 
בשבע ימצאו ללא רוח חיים 
גם בינינו שמו חומה...
