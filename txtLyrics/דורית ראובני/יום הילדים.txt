איזה יום של כיף, איזה יום נפלא
כמו באגדות, כמו מילוי של משאלה
כשחלום יפה פתע מתממש
אז תגידו איך נוכל שלא להתרגש
כל כך הרבה דברים יפים אלוהים ברא
רק עלינו לא חושבים וזאת כל הצרה
לימודים ושיעורים וכל מיני חובות
שומעים מוסר מההורים וגם מהמורות
גם האחים הקטנטנים יודעים רק להציק
ההורים אז צוחקים , אותי זה לא מצחיק
רק, יום אחד של כיף, יום אחד נפלא...
לו גמד היה יורד לפתע ממרומים
ומביא איתו אלינו מין מטה קסמים
מסביב נשב כולנו רגלינו נשלב
נעצום את העיניים נבקש בלב
יום שהוא כולו שלנו - יום הילדים
שכולם כולם יהיו אלינו נחמדים
כי, זהו יום של כיף, איזה יום נפלא...
הגמד יהיה נחמד כמו בסיפורים
יחיך אל תוך זקנו את המטה ירים
ויאמר כמה מילים לא מובנות
ופתאום, פתאום יתחיל הכל להשתנות
אז נפקח את העינים ונביט סביב
העולם צוחק כולו הכל כל כך חביב
איזה יום של כיף, איזה יום נפלא...
אמא תחייך אלינו בחיוך אחר
לא תאיץ ולא תאמר: תקום פן תאחר
אבא לא יקרא עיתון אלינו יסתכל
ויציע שאולי נלך קצת לטייל
אבא ואני נלך רק שנינו יד ביד
ומלמעלה אז יקרוץ אלינו הגמד
איזה יום של כיף, איזה יום נפלא...
