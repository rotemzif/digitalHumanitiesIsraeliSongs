יש לי חלום
והוא ממש יותר מכל ממש.
יש לי חלום
והוא עתיק מאד וגם חדש.
יבוא היום,
בהיר משמש ומתוק מדבש,
יש לי חלום.
ישאו שלום
הרים כחולים אל עמק ואל ים,
ושיר פתאום
ישירו ילדים מעם אל עם,
ולא בחלום
יגע שירם בלב כל העולם.
יש לי חלום.
יש לי חלום
אשר קיבלתי בירושה מאת אבי.
מכל תהום
ידע לפרוש כנפיו ולהמריא.
מגיא איום
עלה צחור ממוות ומשבי.
יש לי חלום.
יש לי חלום
עצור כמעין בלב ההר.
זה המקום,
מכאן יפרוץ ויעלה ואף יגבר
ושיר שלום
ייפח מסלע זה אל כל אתר.
יש לי חלום.
