היה היתה גבעת עפר
עם שמש וקוצים
ויום אחד עלו עליה
חבר חלוצים
היכה בהם שרב אכזר
וכל בחור וטוב אמר
הגידו לנו 
איך שוברים חמסין
הגידו מה עושים
כיצד שוברים חמסין
כיצד שוברים חמסין
הבחורים חיפשו חיפשו
ולא מצאו עצה
ובינתיים מה עשו?
יבשו את הביצה!
וכשראו שאין ברירה
מתחו צינור עם ממטרה
ומסביב סביב 
נטעו שדרה -
הגידו מה עושים...
ושוב היכה שרב אכזר
בראש האנשים
והם חשבו - אולי ההר
עושה את החמסין
ומכיוון שאי אפשר
מכאן לקחת את ההר -
אולי נשתול בו 
דשא ופרחים?
הגידו מה עושים...
עברו שנים כחמישים
ויום בהיר אחד
פתאום ראו האנשים
שבעצם פה נחמד:
קולחים המים בצינור
וממטרה שרה מיזמור
ולעצים יש צל קריר
וציפורים פוצחות בשיר
ועל הדשא עוללים
את אמא אבא שואלים -
הגידו לנו, 
איך שוברים חמסין?
הגידו מה עושים...
אם יש לכם גבעת עפר
עם שמש וקוצים
אז אל תמציאו שום דבר
כנגד החמסין
פשוט מאוד - הקימו כפר
ותוך יובל אחד קצר
תראו שהחמסין מעצמו
נשבר!
לא פלא לא ניסים
ככה באמת עושים
ככה שוברים חמסין
הגידו מה עושים?
ככה שוברים חמסין
ככה שוברים חמסין
