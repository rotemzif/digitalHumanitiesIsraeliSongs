נערי ירד לים,
בשמחה ירד.
הבטיח להביא משם
אלמוגים בצבע דם,
אך ליבי חרד.
נערי כתב מים,
בשמחה כתב,
"עוד תראי, אביא לך גם
חוט פנינים מקצף ים"
אך לבי נקף.
נערי בים ביתו,
רק שחפים לוו אותו,
רק שחפים על פני הים
מבינים שפתו.
השחפים קולם נדם,
נערי ירד לים.
נערי אהב הים,
בשמחה אהב,
"עוד תראי, לשנינו שם
בית יהיה וגן"
רק ליבי כאב.
נערי לא שב מים,
נערי לא שב,
אלמוגים בצבע דם,
חוט פנינים מקצף ים,
איפה הוא עכשיו.
נערי בים ביתו...
