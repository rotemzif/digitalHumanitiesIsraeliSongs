כשמסלקים את קור החורף מן הבית והלב,
כשפורח השקד, והתפוח מלבלב,
וכשקונים לי סנדלים (תיתחדש) תודה רבה,
אז זה סימן שהאביב כבר בא.
יש לי סימן ועוד סימן
שהוא כבר בא, והוא כבר כאן,
יש לי סימן שהאביב כבר בא
יש לי סימן שהאביב כבר בא.
כשאגוזים מקשקשים בכובעים ובכיסים
זוג או פרט, זוג או פרט, לא יודעת מה עושים,
וכשמורחים את המצה במרגרינה וריבה
אז זה סימן שהאביב כבר בא.
יש לי סימן...
כשמפשירים את הלבבות, ומכשירים את הכלים.
וכשיוצאים אל החצר בשרוולים מקופלים,
כשמתחילים פתאום לרקוד וגם לשיר ללא סיבה
אז זה סימן שהאביב כבר בא.
יש לי סימן...
