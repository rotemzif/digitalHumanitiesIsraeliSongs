אדמה, אדמה.
יש מילים קרובות ממש עד עומק הנשמה,
יש מילים טובות הכואבות הרבה עוצמה
דם וגם אדם ואדמה, שהן אותה מילה עצמה.
אדמה, אדמה,
אמא מלטפת ועוטפת ושלמה,
אבן לראשי כשהרוח נעימה
שקט לנפשי - ולו לרגע מאושר ללא אימה.
גשר, גשר,
על פני מים רבים אצעד,
קשר, קשר,
הן לא טוב להיות כאן לבד,
בוא, תן לי יד
גם אם הלב ירעד.
אדמה, אדמה,
אהבה סוערת בי עד כלות הנשימה,
אהבה שוזרת בי חלום ומשימה,
אי אפשר אחרת, כבר עייפתי מתופי המלחמה.
יורדת למים -
המיה קלה אשמע,
עוצמת עיניים -
מתוך הדממה
עולה קול האדמה.
אדמה, אדמה,
יש מילים קרובות ממש עד עומק הנשמה
יש מילים טובות ואוהבות מתוך עוצמה
דם וגם אדם ואדמה שהן מקשה אחת שלמה -
אדמה.
