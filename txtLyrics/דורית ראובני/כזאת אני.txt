על כל אחד, כמעט, אומרים היתר 
דברים רבים גלויים, אך גם בסתר, 
אומרים ומבקרים, עצות נותנים הם, 
קוטלים ולפעמים לאיד שמחים הם. 
לכל הנ"ל בזה השיר העזתי 
לשלוח ד"ש בחץ בצבע פלסטיק! 
אומרים עלי: "היא כלל אינה בוהמית, 
כשהיא נרגשת, היא נראית אנמית. 
גם אין לה מרפקים לדחוף עדיין, 
היא לא יודעת לעשות עיניים, 
ולא מספיק לה רק ליווי גיטרה, 
גם שלאגרים היא כלל איננה שרה!". 
אז מה? 
אני כזאת, 
לי טוב ככה. 
אין מה לעשות. 
הייתי ואהיה ככה, 
כי אני כזאת! 
אומרים עלי: "שירים שהיא אוהבת, 
גדושים ערגה, נוסטלגיה או עצבת, 
עם טעם הקהל לא מתפשרת, 
רק אלתרמן וזך לשיר בוחרת, 
למחוק מיד אותו השיר כדאי לה, 
על זה שממטוס נופל בלילה". 
אז מה... 
אומרים: "הרפרטואר שלה פטאלי, 
אשר היום כבר לא כל כך אקטואלי". 
אומרים ש"היא קלילה וקצת זוהרת", 
אך אין זו בעיה להיות אחרת. 
ובטוחה אני שלא טעיתי, 
כולי שלמה עם כל מה שעשיתי! 
אז מה...
