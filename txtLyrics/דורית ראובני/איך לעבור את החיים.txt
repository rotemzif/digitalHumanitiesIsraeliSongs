כמו שעוברים את החג, בנחת, בסבלנות
בין הסליחה והברכה, בין יום אביב ויום אביך
נוף הרחובות מהגג, דוגמא לאמנות
תינוקת בת שנה שמחה זה כל מה שצריך
ולזכור
שלפעמים
לעצור
זאת הדרך להמשיך
כמו שעוברים את החג
בלי לחץ, בעדינות
בין ארוחה לארוחה
או בין חטיף וכריך,
גם מנוחה היא מנהג
רק תנו לה הזדמנות
למצוא פינה אחת נוחה
זה כל מה שצריך
ולזכור
שלפעמים
לעצור
זאת הדרך להמשיך
כמו שעוברים את החג
בין משפחה למשפחה
בלי להגזים בשמחה
רק כמה שצריך
ורק לזכור
שלפעמים 
לעצור
זאת הדרך להמשיך
