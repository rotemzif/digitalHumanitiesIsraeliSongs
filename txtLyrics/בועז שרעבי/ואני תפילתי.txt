הראה לי מקום שבו אוכל
לשטוף את חיוורוני באור טהור
הבא אותי למרגלות היכל
שבו את תפילתי אדע לשמור
חדד חושי לקסם בו בערתי
כשלא היה לי צורך להסתיר
את מבוכת גופי ולא ידעתי
שאין מקום בי שאינו שביר
השאר אותי בקצב מחוייך
כי לא אוכל לחמוק מיכולתי
קרב אותי אליך, אל תשכח
ואל תצא לי, לא, מדעתי
אני שקט, כמעט לא מפחד
אתה גבוה, חש איתך קרבה
ואם פתאום גם נשמתי רועדת
חוזר בי אל עצמי, אל האהבה
ואני תפילתי אליך
נאמן בכפות ידיך
נאסף אל זרועותיך
בתפילה...
