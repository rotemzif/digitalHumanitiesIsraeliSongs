אותך ראיתי באה מן הבוקר
בסראפן ובידך ילקוט,
את צמותייך אז ראיתי על כתפייך
ברק שחור בזכרוני חרוט.
בואי לנוח, נוחי על כתפי
אלטף את שיערך אפור,
יחד נחלום ונזכור התום
של כל אותם זמנים שמאחור.
אותך ראיתי באה מן השחר
אני ניצבתי שם מעט נבוך,
אמרת אלי שלום, ואז עוד לא ידענו
שיחד עוד נלך בשביל ארוך.
בואי לנוח, נוחי על כתפי...
ביתנו הראשון היה האוהל
ומן הצריף עברנו לשיכון,
אך באותם זמנים קשה היה לדעת
כיצד נוכל לבחור את הכיוון.
בואי לנוח, נוחי על כתפי...
