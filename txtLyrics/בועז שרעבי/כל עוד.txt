כל עוד הירח קם
ומתמלא כל חודש,
כל עוד בוקר מן הים
מסעיר את ראותי.
כל עוד צלם האדם
מבחין בין חול לקודש,
כל עוד החלום התם
פוקד את לילותי.
לא תיפול רוחי
לא יותש כוחי,
כל עוד עד מחר ישאר
לילה אחד לא יותר.
זה אולי תמים
אך תמיד אשים,
את חיי בשתי ידיים,
בשתי ידיים.
כל עוד חורש מלבלב
ברשרושי צמרת,
כל עוד אופק מהבהב
בקצב רקותי,
כל עוד בחיבוק אוהב
חידת חיי נפתרת,
כל עוד אש חדרי הלב
תבער בעצמותי.
לא תיפול רוחי
לא יותש כוחי,
כל עוד עד מחר ישאר
לילה אחד לא יותר.
זה אולי תמים
אך תמיד אשים,
את חיי בשתי ידיים
בשתי ידיים
על כנף התקווה.
