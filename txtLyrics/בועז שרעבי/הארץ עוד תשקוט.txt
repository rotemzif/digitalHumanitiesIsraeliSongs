איני יודעת
איך חלף הרגע
רק אתמול נולדת
וכבר בת ארבעים
אני שנים אותך בונה
בשיר ויגע
גם אם קשה
איתך תמיד נעים
כמה שירי
"אולי" כתבו עלייך
עם כנרת וירדן
חורצים נופייך
כמה שמחה ועצב
בחייך
אך אין לי אין לי בית
מלבדך.
הארץ עוד תשקוט
אני יודעת
וכל שירי אהבתי
יאמרו הלל
ובסליחות
ישובו כל אחינו
אל זה הרגע
אתפלל
וכשתשקוט
עמי יחיה כמלך
ועמים ישחרו פניו
ליקוד
שוב לא נהיה
פזורה אי שם בפלך
הנלחמת על נפשה
לשרוד
הארץ עוד תשקוט...
