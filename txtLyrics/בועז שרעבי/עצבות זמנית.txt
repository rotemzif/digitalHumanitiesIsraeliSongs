זה קורה לי לפעמים
זה קורה יותר מדי
חברים ומשברים
השמיים הם עדי
ואני רוצה מאוד
משתדל בכל כוחי
ואני אובד עצות
ובוכה בתוך תוכי
זו עצבות זמנית על פחד
היא תחלוף לה עוד מעט
כשצרות באות ביחד
הן חולפות לאט לאט
זה קורה לי לפעמים
צעקה מתוך ליבי
עלבונות ואכזבות
כל הכאבים שבי
ואני כולי תפילה
אין יאוש, אני חופשי
כמו ציפור אראה עוד אור
אור בהיר ואנושי
זו עצבות זמנית...
ואני כמעט נוגע
בשמחה באהבה
וכמעט כבר משתגע
שתבוא תקופה טובה
