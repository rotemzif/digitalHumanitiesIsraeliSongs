יש לי בית בליבי,
יש לי שמש בעורקי,
כשאני מביט סביבי
אור מציף את שתי עיני.
על הבית בליבי,
על השמש בעורקי,
לך אמי, לך אבי,
כאן אודה עד סוף ימי.
יש לי כח להמשיך,
יש חלום שלא נשבר;
ובו אני נסיך
העולה בהר.
להתחיל מבראשית,
לא, אני לא מיואש;
עולה כבר בראשי
רעיון חדש.
יש לי זמר בקולי,
יש לי קשת בשירי,
הם חיי, הם כל כולי,
הטובים בחברי.
עם הזמר בקולי,
עם הקשת בשירי,
כל ענן שקם מולי
אפזר במיתרי.
יש לי כח להמשיך...
על הבית בליבי,
על השמש בעורקי,
לך אמי, לך אבי,
כאן אודה עד סוף ימי.
