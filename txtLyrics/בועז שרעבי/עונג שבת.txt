בערב השבת, אשב ואזכרה
פעימות שנוגעות לי ללב
שולחן ונרות, ערוכים מבאורה
וסבא מסלסל בקול ערב
אמא עם מטפחת, לשולחן מגישה
מטעמים ומבט אוהב
אחיי ואחיותי פוצחים בשירה
ואבא בפסוקים דובב:
לכו נרננה וגם דרור יקרא,
צור משלו אכלנו ושר הממונה
לכו נרננה וגם דרור יקרא,
צור משלו אכלנו בשר הממונה
עם שחר נקומה, יחדיו להתפלל
ושליח הציבור קורא ברכת גומל
כל הזקנים ביחד, במקהלה גדולה
וגם הטף עונה להם בהילולה
שומעים את המפטיר וגם המתרגם
ואנוכי בקול תמיד עונה להם
שומעים את המפטיר וגם המתרגם
ואנוכי בקול תמיד עונה אמן
חוזרים מבית הכנסת, אבא והילדים
עומדים בתור בפתח, את אמא מנשקים
ואז לשולחן, נשבה מסובין
ואמא מגישה את הג'חנון והביצים
אבא יברך עם צאת השבת
לנר ולבשמים נפשי  מייחלה
אבא יברך עם צאת השבת
לנר ולבשמים נפשי מייחלה
