עוד מאמין בה שהיא תבוא,
תעלה כמו ונוס מן המים,
עוד מאמין בה, היא עוד תבוא -
כמו יונה תצנח מן השמיים.
כי יש עוד אהבה כנה
אהבה לבנת כנף,
כן, יש עוד אהבה שונה
ואין אני יודע איך ומתי -
אך היא תגיע אלי.
עוד מאמין בה שהיא תפרח
כמו אילן שתול על פלגי מים.
עוד מאמין בה, היא עוד תפרח
ואני איתה אשא כנפיים -
כי יש עוד אהבה כנה...
עוד מאמין בה כילד רך
מחכה לה במאור עיניים.
עוד מאמין בה היא לא תשכח,
מחכה לא יום ולא יומיים.
