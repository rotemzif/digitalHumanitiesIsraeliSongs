אם עברתי לילה רע -
רק את לי שמש,
את החדר מאירה
בשקט מחוייך.
אם הכאבתי לך נורא -
את לא נלחמת,
מחכה שהסערה
לאט לאט תשכך.
אם נפלה עלי צרה -
את מנחמת,
על מצחי מעבירה
מגע ידך הרך.
אם מיתר אחד נקרע -
ואת מפזמת,
ושורה אחר שורה
השיר זורם איתך.
אז למה, למה, למה
שיהיה לי רע
איתך נולדים שירי
אז למה, למה, למה
שיהיה לי רע -
השבת לי זכר נעורי
אדמה, אש וסערה.
וכשאת כבר מעירה -
את מאיימת,
בעיני הנמרה
יש כעס מחוייך
אך מיד את השבירה
והחולמת
שמוצאת את הפשרה
עם ילד - מבוגר.
אז למה, למה, למה
שיהיה לי רע -
איתך נולדים שירי
אז למה, למה, למה
שיהיה לי רע -
השבת לי זכר נעורי
חוף שקט בתום הסערה.
