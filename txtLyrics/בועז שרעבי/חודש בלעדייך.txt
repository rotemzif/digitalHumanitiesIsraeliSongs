שוכב על המיטה באוהל
בוהה בתמונתך שמעלי
הרדיו מנגן כמו פעם
צרור שירים של אהבה לקראת שבת
יצאתי ממקלחת הוצאתי מהתיק
את הטריקו הלבנה החגיגית
השמש שוקעת עוד מעט נדליק
נרות לכבוד שבת הרביעית
כבר חודש בלעדייך
לא רוצה, אך הדמעות
כבר מרטיבות את המילים
כבר חודש בלעדייך
כל כך מתגעגע
חולם את שנינו יחד
יד ביד רצים בחוף כמו ילדים
ליל שבת חדר האוכל
חוזר מהשמירה והולך לישון
חולם על אמא מבשלת
אבא שר נותן קולו עושה קידוש
ואת בתוך חדרך בבגדי שבת
עינייך עצובות, את בודדה
חשבי על אהובך השב אלייך
נסיכה שלי מתוך האגדה
כבר חודש בלעדייך....
השמש של שבת זורחת
שביל אבק בין אוהלים ריקים
זוג יונים שם בשמיים
מעופף בין עננים
