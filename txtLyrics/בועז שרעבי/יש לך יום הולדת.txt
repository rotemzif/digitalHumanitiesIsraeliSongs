יש לך יום הולדת,
אהובה יפה שלי,
יש לך יום הולדת,
אור יומי, כוכב לילי.
ואני רק צל עובר,
רק צל חולף,
יום יבוא, כן יום יבוא ואתעייף.
את ניצחית, אחות כלה,
בשבילך זאת התחלה,
מה אני יכול לתת לך
ועוד לא נתתי לך?
אם אשכח אותך אי פעם
ימיני תשכח, תשכח.
יש לך יום הולדת,
לשלומך שוב שואלים.
יש לך יום הולדת
ואלייך עוד עולים
ממזרח וגם מסוף המערב,
משלגים, מכפור, מחום ומשרב;
את ארמון ואת מקלט,
פעם את היית משלט
אם אשכח אותך אי פעם
ימיני תשכח, תשכח.
יש לך יום הולדת,
זה יום חג ישראלי.
יש לך יום הולדת,
את הנצח בשבילי.
את הכי גדולה ואת הכי קטנה,
חדשה כל כך וכל כך ישנה.
כמו אתמול וכמו שלשום
אאחל לך רק שלום.
מה אני יכול לתת לך ועוד לא נתתי לך?
