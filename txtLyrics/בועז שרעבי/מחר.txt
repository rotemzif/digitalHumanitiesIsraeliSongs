מחר יהיה לי אושר,
מחר ייפתחו עיניי,
גלי מים ישטפוני,
תאיר השמש על פניי.
מחר יהיה לי נצח,
ואז לא אזכור דבר.
מחר, כמו ניצן הפרח,
נגלה מה שהיה נסתר.
כבר אין לי את מי לשכנע,
ואין לי עוד מה להסתיר.
בדרך שלי לא הפסקתי ללכת,
למרות שכבד המחיר.
מחר ייפתחו שמיים,
מחר מישהו יקשיב,
יהיה רוגע בין ערביים,
תהיה קרן של אויר.
מחר כלום כבר לא יפתיע,
אומר די למחשבות,
מחר, אז אותי ירגיע,
ירחיק אותי מהרחובות.
כי אין לי את מי לשכנע,
ואין שום דבר להסתיר.
בדרך שלי לא הפסקתי ללכת,
למרות שכבד המחיר.
כבר לא משנה מה יגידו,
כבר לא משתדל להסתיר.
את סוד בדידותי לא סיפרתי אף פעם,
למרות שכבד המחיר.
מחר, דרך לא נודעת.
מחר, אופק מתקרב.
מחר.. מחר.. מחר..
