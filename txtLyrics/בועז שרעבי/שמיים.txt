עוד מעט תפתח לי שערי שמיים
וחופת כוכבים תפרוש מעל ראשי
עוד מעט המילים יזרמו  כמים
והאושר יראה לי ממשי
עוד מעט יאדימו פני שמיים
ויומי שמתהפך אל תוך לילי
יבשר לי הפתעות בקצה הדרך
ואני אלך, אתן לך את כולי
עוד מעט יאפילו פני שמיים
וחשכת הליל תביא לי נחמה
כשאפול סוף סוף בזרועותייך
ואחלום אותנו בילדות קסומה
מדבר אל השמיים
הם גדולים מאוד
חשבונות נוקבים
יש ממה לפחוד
מדבר אל השמיים
מיישר קוים
ומתעקש למרוד
כבר כמעט נופלים עלי שמיים
פורש ידי וצף במרחבים
וכמעט נוגע בשמיים
וכמעט בכל אהבתי
עוד מעט יאדימו פני שמיים
ויומי שמתהפך אל תוך לילי
יבשר לי הפתעות בקצה הדרך
ואני אלך, אתן לך את כולי
מדבר אל השמיים...
