יש לי דו ויש לי רה
יש לי מה שלי קורא
פה וסול לה סי
יקרה מה שיקרה.
יד ימין יש ויד שמאל
יש לי דיאז ויש במול
יש לי לב ויש לי פה
ויש לי קול.
יש לי תו שעף רחוק
תו לרקוד ותו לשרוק
תו לבכות ותו לצחוק
בכל שפה
כל כך הרבה תווים
ושני כפולים להחלפה.
שני תווים שמצאתי
לא רחוק בסביבה,
תו אחד הוא תו תקווה
ותו אחד של אהבה.
שני ווים שמצאתי
לא רחוק בסביבה,
תו אחד הוא תו תקווה
ותו אחד להחלפה.
יש לי יום ויש לי ליל
יש לי אור ויש לי צל
יש לי שמש וירח מטייל.
יש לי ים ויש מדבר
יש לי עמק, יש לי הר
יש לי נחל, יש לי פרח,
יש פרפר.
יש לי שיר שמהסס,
יש לי שיר שקצת כועס
יש לי שיר שמחפש ילדה יפה.
כל כך הרבה שירים
ושני כפולים להחלפה.
שני שירים שמצאתי
לא רחוק בסביבה
שיר אחד הוא שיר תקווה
ושיר אחד של אהבה.
שני שירים שמצאתי
לא רחוק בסביבה
שיר אחד הוא שיר תקווה
ושיר אחד להחלפה.
