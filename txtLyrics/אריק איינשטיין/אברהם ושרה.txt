אבריימל, מתי יהיה לנו בן? הן אנו זוג בא בימים
כל אישה בגילי הרתה לפחות שמונה עשרה פעמים
אברהם מחייך ושותק, מוצץ מקטרתו בכל פה
בטחון, זוגתי, ברצות אלוהים אפילו מטאטא יורה
אבריימל, כל לילה שומעת אני בשרי מתייפח מרה
הגר הן אינה אלא רק אמתך, אני אשתך הכשרה
אברהם מחייך ושותק, מוצץ מקטרתו בכל פה
בטחון, זוגתי, ברצות אלוהים אפילו מטאטא יורה
עתים לי נדמה הכוכב בשמשה נשמת ילדנו כולא
היא נדה ונעה ואין מנוחה תוך רוח וגשם וצל
אברהם מחייך ושותק, מוצץ מקטרתו בכל פה
בטחון, זוגתי, ברצות אלוהים אפילו מטאטא יורה
בראותי לפעמים איך בשמש, בחום, משחק לו בנה של הגר
אני מלטפת ראשו הקטן, ידי בה יגון כה מוזר
אברהם מחייך ושותק, מוצץ מקטרתו בכל פה
בטחון, זוגתי, ברצות אלוהים אפילו מטאטא יורה
ואת הילד אקח בחיקי, נבון חיוכו ונלבב
אחוש בעיני לחלוחית משונה, דמי יעגם וידאב
אבריימל, מתי יהיה לנו בן? הן אנו זוג בא בימים
כל אישה בגילי הרתה לפחות שמונה עשרה פעמים
אברהם מחייך ושותק, מוצץ מקטרתו בכל פה
בטחון, זוגתי, ברצות אלוהים אפילו מטאטא יורה
אפילו מטאטא יורה, אפילו מטאטא יורה
