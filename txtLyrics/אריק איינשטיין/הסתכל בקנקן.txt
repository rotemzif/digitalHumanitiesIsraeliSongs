כל דבר בעולם, אם זהב או אם זפת
נוהגים לעטוף במיני מעטפת
הסחורה היא תמיד עטופה, זאת אומרת
שבחוץ היא כזאת, ובפנים היא אחרת
יש דברים מתוקים, כמו דבש כלפי חוץ
ובפנים מתברר שזה דוקא חמוץ
יש דברים משוחים, מבחוץ בית מרקחת
ובפנים זו קדחת, ועוד ממולחת
לפעמים אריזה ציוניסטית
מסתירה מחשבה אגואיסטית
מבחוץ אידיאל ואידיאה
ובפנים חביבי,
מי יודע, מי יודע
וראינו זה פה וראינו גם שם
איך עסקן על עסקן מתנשא
כלפי חוץ זה למען העם
ובפנים זה בשביל הכיסא
ולכן ידידי הקטן
הסתכל אך ורק בקנקן
מבחוץ הסתכל ומשמש בו
לפעמים ידידי
לא כדאי, לא כדאי, לא כדאי
כלל לראות מה שיש בו
הסתכל ומשמש בו
לפעמים אריזה ציוניסטית
מסתירה מחשבה אגואיסטית
מבחוץ אידיאל ואידיאה
ובפנים חביבי,
מי יודע, מי יודע
ולכן ידידי הקטן...
