על מי את חולמת עכשיו נעמי?
תגידי על מי
כל פנסי החוצות אדומים
את רצה בחוץ, כפתוריך פרומים 
האיש שנתן לך לבכות בימים
מעסיק בלילות את מחלק הסמים
על מי את חולמת עכשיו נעמי? 
על מי את חולמת עכשיו נעמי?
תגידי על מי
כל ענני הרקיע דומים
הים מפוחד, הקווים זועמים
האיש שכבש את לבך התמים 
עובר בכבישים במכונית בלי בלמים
על מי את חולמת עכשיו נעמי?
כל הבתים הם בתי יתומים
תריסים מוגפים, קירות מאיימים
האיש שנתת לו את כל החיים
נותן את חייו בקרבות אלימים
על מי את חולמת עכשיו נעמי?
תגידי על מי
כל הילדים שהייתם חולמים
רצים לצידך ברחוב עירומים
האיש שהיה לך שבור מבפנים
אחרי נפילה שכזאת לא קמים
על מי את חולמת עכשיו נעמי?
