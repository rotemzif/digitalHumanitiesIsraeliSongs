קולף מילים לארוחת הבוקר
הוא לא אוהב אותן מדי קשות
אחרי שהן ריקות מתוכן
הוא מגלגל אותן על הלשון
מילים גדולות שאוהבים לשמוע
מתובלנות הן טעימות מאוד
מילים יפות אשר יודעות לצבוע
שגם החושך יראה ורוד
מילים מילים עפות ברוח
מתפוצצות כזיקוקי דינור
שהשומע כבר אינו בטוח
אם הוא הבין נכון את הסיפור
כל כך יפה אצלו זה מתנסח
שזה יפה להיפך א פחות
בלב נדיב תמיד לכל אורח
שמור חלקו בשק ההבטחות
הוא לא קוסם הוא מאחז עיניים
רוכל מפיץ אבקות ושיקויים
שמטפטף לך אל האוזניים
סחורה גנובה משוק הדימויים
מילים מילים עפות ברוח...
