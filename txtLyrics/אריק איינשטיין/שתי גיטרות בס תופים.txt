שתי גיטרות, בס, תופים
כוס קפה ועוד סיגריה
קח, תביט על המילים
זה ידליק את הגיטרה
אולי כדאי קצת לחכות
מוקדם קצת להתחיל עם כוח
כשזה יותר נהיה פחות
תן לזה לנשום בנוח
לאט לאט נצא לדרך
עם קצת בס, אולי תופים
זה מתחיל להיות בערך
הם טובים, ממש טובים
שתי גיטרות, בס, תופים
כוס קפה ועוד סיגריה
הנה הם כבר מחייכים
זה הזמן של הגיטרה
עכשיו כבר אין מה לחכות
אפשר לרוץ חופשי בשקט
הולך להיות יפה מאוד
יש מצב - האש דולקת
עכשיו הסוס דוהר בדרך
תן לו בדרבן, תן באוכפים
זה ממש כבר לא בערך
שתי גיטרות, בס, תופים
שתי גיטרות, בס, תופים
כוס קפה ועוד סיגריה
אל תחשוב על המילים
רק שחק עם הגיטרה
שתי גיטרות, בס, תופים
הנה, הנה הם באים
הם טובים, ממש טובים
אל תיתנו להם רובים
