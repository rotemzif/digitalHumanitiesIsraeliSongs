בערב, בבית, יושב בכורסה
על המסך יש אישה שבוכה ובוכה 
אין לה בית, אין משפחה
אין לה בעצם מה להגיד 
היא מחכה לניסים, היא בוכה לפקיד 
אין לה כסף, אין עבודה
מעביר ערוץ יש כנופיה חדשה
שודדים את הזקנים, נטפלים לחולשה
מה עוד יקרה פה עד שמישהו יבין
זה פה אצלנו כל שני וחמישי
זה לידנו קבצנים בכביש ראשי
לא רוצה לעורר את המועקות
לא רוצה להתבכיין, אני רוצה לבכות
המלחמות נמשכות בין הטובים לרעים
הכסף נשפך ואחרים רעבים
מה הולך פה, אולי מישהו יסביר
על כל כוכב שנולד שני אומנים נגמרים
על כל טבעת ביד יש עשרה שפוקדים
מה קורה הולך פה, אני לא מאמין
זה פה אצלנו כל שני וחמישי...
אני זוכר ימים יפים בחוף שנעלם
אמרתי לחבר, נשנה את העולם
הוא מצא את אלוהים, אני נשארתי כאן
זה פה אצלנו כל שני וחמישי...
