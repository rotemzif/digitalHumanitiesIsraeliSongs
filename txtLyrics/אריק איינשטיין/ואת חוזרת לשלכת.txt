ואת חוזרת לשלכת
בשערך רוחות של סתיו
שדות בהם היית הולכת
בתים צומחים בהם עכשיו
הזכרונות - עלים ברוח
וענני תוגה בלב
את שבה אל הלא בטוח
שהוא יפיג את הכאב
חוזרת עם שלהי הקיץ
חצב מניף דגלי כניעה
אסיף של עצב בעיניך
בא זמן לזרוע בדמעה
ומרעידים
שירי מולדת
מיתר סמוי צליליו מושך
אל נא תלכי
ציפור נודדת
ברוך בואך
ברוך שובך
באור הרך צלול עד אופק
גלים בים מתעתעים
יבוא הערב וישטוף את -
הרחובות געגועים
קורא לבוא אומר ללכת
הפכפכים כל אותותיו
ואת חוזרת לשלכת
בשערך רוחות של סתיו
ומרעידים
שירי מולדת
מיתר סמוי צליליו מושך
אל נא תלכי
ציפור נודדת
ברוך בואך
ברוך שובך
ואת חוזרת לשלכת
בשערך רוחות של סתיו
שדות בהם היית הולכת
בתים צומחים בהם עכשיו
