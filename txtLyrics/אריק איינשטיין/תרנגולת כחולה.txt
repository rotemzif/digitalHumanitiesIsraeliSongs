איילת במיטה,
איילת חולה,
איילת חולמת
על תרנגולת כחולה.
תרנגולת כחולה,
יפה,
נהדרת,
בין העצים
באה, עוברת.
"תרנגולת כחולה,
תרנגולת כחולה,
קוראים לי
איילת,
ואני קצת חולה".
"לכן לך הבאתי
סלסלה עם תותים,
מתוקים מתוקים,
טעימים טעימים."
"תרנגלת כחולה,
תרנגלת כחולה,
אכלתי,
אבל
אני עוד חולה."
"לכן לך הבאתי
מיץ מיוחד -
מיץ פירות ריחני
יש לי בכד."
"תרנגלת כחולה,
תרנגלת כחולה,
שתיתי,
אבל
אני עוד חולה."
"לכן לך הבאתי
שלושה סיפורים
על בן מלך יפה
שדוהר בדרכים."
"אמא,
הוי אמא,
אני לא חולה,
כי באה אלי
תרנגולת כחולה.
הביאה היא לי
סלסלה
עם תותים
ומיץ ריחני
ושלושה סיפורים."
תרנגולת כחולה,
תרנגולת כחולה,
ביקרה את איילת,
והיא לא חולה
