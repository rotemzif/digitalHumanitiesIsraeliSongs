יש אדם רואה הכל באור ורוד ורוד
זה לא טוב אומרים כולם אפילו רע מאוד
יש אדם רואה הכל באפלה קודרת
זו אותה המחלה רק בצורה אחרת
אל תרכיבו משקפיים
לא קודרות ולא שמחות
הסתכלו נא בעיניים
בעיניים פקוחות
אל תאמרו אנחנו עוד בארץ רק מיעוט
דווקא פה אולי מוצדקת האופטימיות
אל תאמרו ציון רקדי ומזמורים הנעימי
דווקא פה מוצדק מעט הרגש הפסימי
אל תרכיבו משקפיים...
ידיעות והסברות קבל מן העתון
אך אצלנו בוא קבל זריקה של מבסוטון
את הרע צריך לראות כדי להלחם בו
על הטוב צריך לשמור בכדי להתנחם בו
אל תרכיבו משקפיים...
