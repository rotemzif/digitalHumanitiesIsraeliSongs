עוד מעט כולם ילכו, שנינו נוכל להיות לבד.
את תעשי תה אחרון, אני אקרא לך דברים
מצחיקים מן העתון.
אחר כך נשמע תקליט של רנדי ניומן, יש מילים
בתוך העטיפה,
אני אוהב אותך היום, אני אוהב אותך.
כשנגמור עם הסלון, נתרחץ ונתבשם
אני אהיה מוכן הרבה לפנייך אבל לא איכפת לי
לחכות - תבואי כבר.
אחר כך אגע לך, בכל הגוף, את תגעי חזרה.
את תגידי טוב לי היום, אני אשמח עמוק בפנים
שמחה גדולה.
את תרדמי הרבה, הרבה לפני, אבל לא איכפת לי
לחכות
אחר כך יעלה האור, ימצא אותי ער
חושב על מה היה, חושב על מה עכשיו ומה יהיה.
