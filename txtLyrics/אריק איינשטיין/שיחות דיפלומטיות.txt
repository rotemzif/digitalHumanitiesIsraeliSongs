מתחילות השיחות, מתחילות, במילמול חרישי
עובר חודש אחד, השיחות נמשכות
עוברים שני חודשים, בראש חודש שלישי מודיעים:
בקרוב ימשכו השיחות, ימשכו השיחות
השיחות נמשכות, הנושא משתכח
ותועה בסיבכי השיחה התועה
מסביב לשיחות העולם משוחח
כי היו השיחות לשיחת השעה
(משיחים משיחות, שוחחים, שוחחות,
השיחה משוחחת, שוחחים, שוחחות,
השיחה סיכסכה, סיכסוכי סיכסוכות
אבל זהו נושא לשיחה מיוחדת ...)
משיחים השליחים, משיחים, בנסתר וגלוי
עוקב אחריהם העולם, עוקב לא לשווא
כי מצב העולם, זה הפעם תלוי
במצב השחות הדנות במצב
בקרוב ימשכו השיחות, ימשכו השיחות
יש אומרים כי אסור עוד לשהות ולדחות
כי תבל עלי חוט שיערה מתנודדת
ובא הזמן לשנות את דרכי השיחות
אבל זהו נושא לשיחה מיוחדת...
