לגברת בננה דרוש מאהב
גברת בננה יודעת היטב
שבא לה תפוח עסיסי ומרנין
רגיש וחכם מתחשב ומבין
היה איזה קטע קצר עם תפוז
אך מה שיצא לה היה סתם חפוז
השזיף רק מסמיק ומיד מתיבש
המשמש ממשמש לא ממש מרגש
לגברת בננה דרוש מאהב
לגברת בננה דרוש מאהב
ליישר את גבה הכפוף מכאב
איזה פרי שהבשיל ומוכן לקטיף
את גברת בננה בעסיס להציף
אבטיח הבטיח אבל לא עמד
המנגו החליק לה ישר מן היד
למלון יש מילים שאין במילון
ומי רוצה פרצוף חמוץ כמו לימון
לגברת בננה דרוש מאהב
לגברת בננה דרוש מאהב
לגברת בננה דרוש מאהב
לא אגוז מצומק יתחמם לה בלב
מי יתן ויופיע לפתע בגן
פרי אקזוטי בטעם של תות מעודן
לגברת בננה דרוש מאהב
גברת בננה יודעת היטב
היא תמיד נמשכה אל הפרי האסור
וכעת מתברר שאין סוף לסיפור
