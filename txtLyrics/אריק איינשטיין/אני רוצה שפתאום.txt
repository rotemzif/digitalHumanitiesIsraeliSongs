אני רוצה שפתאום,
ביריד עם המון אנשים,
יקראו ת'שם שלי ברמקול,
ויגידו: גש מיד למודיעין!
אני רוצה שפתאום,
סתם באמצע העיר,
יגש אלי ויגיד:
אותך כבר מזמן רציתי להכיר!
אני רוצה שפתאום,
יגלו לי סוד צבאי,
שאפשר לגלות
רק למישהו מאוד אחראי.
אני רוצה שפתאום
יכתבו עלי בעיתון
וידפיסו מתחת לתמונה:
זה הילד שהציל את המדינה!
אני רוצה שפתאום
אני אשמע מישהו קורא:
בוא נלך, בוא ניסע, בוא נטוס -
העיקר שמשהו כבר יקרה.
