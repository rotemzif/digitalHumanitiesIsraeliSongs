בין שלוש ובין ארבע
בוערים פנסים.
אין מקום שנוכל בו
את ראשינו לשים.
בני בליעל הננו,
אך למי זה איכפת?
בעולם בשבילנו
אין אף אמא אחת...
חצי גרוש שרוכי נעליים
ושלושה מיל עיתונים.
היום, היום תקענו רק עיניים,
מחר נלמד לתקוע סכינים!
רוח לילה סוערת
מצליפה בפנים.
השעה מאוחרת
ואתם עוד קטנים.
ילדים שכאלה
צריכים כבר להיות
בין קירות בית הכלא
או בבית הקברות.
חצי גרוש שרוכי נעליים...
מיני ערב ועד בוקר
ישנים בני אדם
הה, ביוקר ביוקר
תעלה מנוחתם.
מחננו עוד יירב,
עוד יגיעו לילות
אז נטרוף בהם טרף
בסימטות אפלות.
חצי גרוש שרוכי נעליים...
