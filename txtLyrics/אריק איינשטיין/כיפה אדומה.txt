כיפה אדומה, אל תפחדי
שבי לידי... הזאב
כיפה אדומה, חביבתי
גם לזאב יש לב
כי רק בסיפורים, כן, רק באגדות
יש לזאבים שיניים חדות
נצא לטייל יחדיו בשדות
ואספר לך אגדות
נצא אל הנוף עם שקיעת החמה
ואז תורידי סוף סוף את הכיפה האדומה
ונטוס באלפא-רומיאו בצוותא
רק אל תקחי איתך את סבתא...
אם אין את רוצה סתם לטייל
יש לי דירונת על הגג
אראה לך כיצד אני מבשל
מין מינסטרון של דג
אינני מצהיר סתם פטפוטים
ולא אלחש: "אוהב אותך"
לי אוסף נדיר של תקליטים
אשמיע לך - "פליי באך"
את שלי ואת קיטס אצטט לך בעל פה
יופייך אעריץ על ספל קפה
נחלום בהקיץ, נקרא כל כתבי
יש לך שיער כל כך יפה
הינך מסתורית ובכל זא תמימה
אולי עכשיו כבר נוריד את הכיפה האדומה,
ונשמע קונצרט של ויואלדי בצוותא
אל תספרי את זה לסבתא...
שמרי על עצמך מן הגברים
הם רק יודעים לנצל
אינני דומה לאחרים
עלייך אגן כמו צל
אינך מסכימה? כמה חבל
את מפסידה. זה ברור
מדוע ומה, זאת לא אשאל
סבתא אמרה: "זה אסור!"
כן, רק בסיפורים. כן, רק באגדות
יש לזאבים שיניים חדות
אינך כה תמימה, סמכי על הדוד
כי יש לי כוונות טובות
אין טעם לחשוש כיפונת תמימה
הנה הסרנו, סוף סוף, את הכיפה האדומה
ונפליג מעבר לאופק בצוותא
כן, לא נחשוב יותר על סבתא...
