נוֹתְרוּ שָׁנִים סְפוּרוֹת. 
אֲנִי יוֹדֵעַ כִּי סְפוּרוֹת 
נוֹתְרוּ לִי. 
לָכֵן אֲנִי רוֹדֵף. 
יֵשׁ נֶצַח. 
וְאִם אֵינֶּנּוּ -- 
מַפְטִיר אֳנִי בְּצַעַר: 
אֵין דָּבָר. 
חַי אֲנִי פְּרִידָה,חוֹזֶרֶת יוֹם חוֹזֶרֶת לַיְלָה 
מֵחַיַּי. 
נִדְמֶה: הַיּוֹם הִיא נִּתְקַצְּרָה מְאׂד. 
וַאֲנִי תָּאֵב לִקְרוֹא. סְפָרִים הַרְבֵּה לִקְרוא. 
כָּל הַכָּתוּב בִּלְשׁוֹן-עָפָר עַל גִּלְיוֹנוֹת שָׁמַיִם. 
כִּי אֲנִי 
אֵין צִמְאוֹנִי נִרְוֶה. 
לׂא רְעָבִי נִשְׁבָּר.
