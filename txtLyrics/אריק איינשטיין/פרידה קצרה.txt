מי יודע מה קרה איך הדרך התפתלה
משהו אבד לי לא זוכר אפילו מה
לפעמים בחלומות מעימקי התהומות
פעמון רחוק עוד מצלצל
מכתבים במגרה לא עוזרים לחקירה 
הם נראים לי כמו סיפור של מישהו אחר
תפניות בעלילה סיבובים באפלה
קצת קשה להזכר
בדירה ליד הים את חיינו שמנו שם
כמו אוצר בתוך תיבה 
שם טמנו בקירות אוסף אבנים טובות
שנים של אהבה
ועכשיו יהיו לנו ימים צלולים ועמוקים
ואם תבוא הנסיעה זו רק פרידה קצרה
זו רק פרידה קצרה
מי יכול לזרוק קצת אור על הכביש שמאחור
מתפתל לתוך ערים לוטים בערפל
אנשים ותקליטים רגעים ומבטים חוסים בתוך הצל
אז עכשיו שולף תמונה מקומטת ישנה
שם אני ואת משוטטים על איזה חוף
כבר אהבנו אז לנשום את הים בסוף היום
באור שקיעה אדום
בדירה ליד הים את חיינו שמנו שם
כמו אוצר בתוך תיבה שם טמנו בקירות
אוסף אבנים טובות
שנים של אהבה
ועכשיו יהיו לנו ימים צלולים ועמוקים
ואם תבוא הנסיעה זו רק פרידה קצרה
זו רק פרידה קצרה
