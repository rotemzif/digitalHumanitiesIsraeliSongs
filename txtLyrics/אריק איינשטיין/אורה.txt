הם תמיד שרקו לך בעודך קטנה
בצמות משכו לך, כל בני השכונה
ואני כך מן הצד, הסתכלתי בך כיצד
את חייכת לכל אחד, שובבה קטנה...
אורה, אורה, מי יזכה בך, אורה
אורה, אורה, מצבך לא רע...
במשחק "תופסת" את תמיד ברחת
כי את לא נתפסת בקלות כל כך
ואני כך מן הצד, הסתכלתי בך כיצד
את נתת לכל אחד שיגע בך קצת...
אורה, אורה, מי יזכה בך, אורה
אורה, אורה, מצבך לא רע...
לך פרחים הגשתי, את השבת קוצים
לך שירים הקדשתי, את לי תירוצים
לחייך תפוחים, את חילקת לנתחים
בלי בושה פלחים פלחים   שי לפרחחים...
אורה, אורה, מי יזכה בך, אורה
אורה, אורה, מצבך לא רע...
את אמרת: חפשני טרם ליל רד
מי שימצאני לו אהיה לעד
עד היום זאת לא אתפוס
איך ברחת ואין מנוס
התחתנת עם יוסל גרוס  החסיד מצפת...
אורה, אורה, כמצוות התורה
אורה, אורה... חסידה כשרה!
