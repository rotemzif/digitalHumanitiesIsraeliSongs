לילה לילה מסתכלת הלבנה
בפרחים אשר הנצו בגינה,
בפרחי היקינטון בגננו הקטון
לילה לילה מסתכלת הלבנה.
ואומרת הלבנה לעננים
תנו טיפה ועוד טיפונת לגנים
שיפרח היקינטון בגננו הקטון
כך אומרת הלבנה לעננים.
המטר אשר טפטף בחלוני
שר סיפור עליז לפרח בגני
וענה היקינטון בשמחה ובששון
למטר אשר טפטף בחלוני.
ומחר נצא כולנו אל הגן
ונראה שם את הפרח הלבן,
ולכבוד היקינטון, בני ישיר את הפזמון
ושמחה גדולה מאוד תהיה בגן.
