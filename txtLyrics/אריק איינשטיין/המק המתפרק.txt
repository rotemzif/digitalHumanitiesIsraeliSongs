הסתכלו נא בי - פעם הייתי שיא הגברים ברובע
כסף לא חסר, לי היה עבר כמו לקזנובה
איך כל איש תמיד לפני הוריד תיכף את הכובע
אבל עכשיו הכל כבר נגמר
הפכתי לאדם ישר
איזה בושות, אני לא מעיז לזוז
כל הנמושות עלי מביטים בבוז
על הרצפה, כך אני חושש, תיכף אתפגר
איזו בושה! איך להתאושש? איך להתעורר?
אין חברים, אוי, איכה ירדתי?
אפילו שוטרים ברחוב מדברים איתי
כמה עלוב וכמה קטן הוא ראשי הריק
כמה עלוב להביט על מק מתפרק
איך קרה פתאום שגורל איום בא כשוד ושבר
איך מן המגדל איש כזה נפל עד לבור הקבר
כל הבחורות בטח מספרות שאינני גבר
אוי, כמה אני כבר סחוט
הדלי הפך אותי סמרטוט
איך הגורל חילק גבר לשלושה
בכל סקנדל חפש רק את האישה
אין לי על שמי רבע אגורה, לכל הרוחות
איך את עצמי אנוכי אקרע כאן לחתיכות
מה לעשות וטרם עשיתי עוד?
ההכנסות גורמות לי להוצאות
כאן על ברכי כאן אני נסחף כמו טולוז-לוטרק
די, לא כדאי להביט על מק מתפרק
