אני נכנע לשדים והרוחות 
שרצו לקרוע רצו להרוג 
את הלב שלי לפני שגדל 
אני נכנע לזרם המחשבות 
לספקות לטעם של עוד 
ללב התקין שפועם כמו אוקיינוס שלם 
נכנע לכאבים שמשתקים אותי 
בגלל שעדיין לא הייתה לי אהבה 
פעם הייתי עושה הכול בשביל אהבה 
הייתי אוחז חזק שלא תקרע 
הייתי מותח את החבל עד הסוף
פעם בלי להבין מילה הייתי מדבר 
בלי טיפת חמלה הייתי מרחם 
הייתי מותח את החבל עד הסוף 
אני נכנע לשדים והרוחות 
שלא נתנו לי לשכוח 
מה שכבר מזמן רציתי למחוק 
אני נכנע להורים שלי 
ששברו את הבית והשאירו אותי 
בתוך פחד עיוור שלא נותן לי לראות 
אני נכנע לכאבים שמשתקים אותי 
בגלל שעדיין לא הייתה לי אהבה 
אני מביט בעצמי וסוגר שאלות 
עוזב את הכל ומתחיל לחיות 
לא משנה דבר 
