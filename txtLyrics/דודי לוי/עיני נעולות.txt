בא לי לישון שבוע שלם
בציפה על מזרון מים
או סתם בציפה
עם או בלי מזרון
עם או בלי מים
רק לנעול את העיניים ולישון
בא לי שכל העולם יעלם
שיצלול כמו פרפר מים
או אבן כסופה
קל כמו זיכרון
נעים כמו כנפיים
רק לנעול את העיניים ולישון
רוחות יסעו ממקום למקום
אנשים יעברו מחלום לחלום
שיהיו השעות סוערות או קלות
עיני נעולות
בא לי לישון שבוע רצוף
מחכה לי בשמיים
ענן של קטיפה
רוח בווילון
קוראת אל הבית
זמן לנעול את העיניים ולישון
