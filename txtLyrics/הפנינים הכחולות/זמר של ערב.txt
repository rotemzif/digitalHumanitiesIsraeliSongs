זמר של ערב שר ברחובות,
דרך מפלס לו אל תוך הלבבות.
נס מן הערביים, מן הדמדומים,
שר בחורשה וגן, שיר לאוהבים.
מתגנב ,קולח, אל שפתי תינוק,
שעכשיו נוסע אל תוך חלום מתוק.
רן בדיסקוטקים, על תופי ענק,
אך מבקש מקלט מן המחנק.
מתנגן עם זרם מזרקות העיר
וכוכבי שמיים הוא משנתם מעיר.
מתפזם לו חרש, על הצמרות
ובהצגה שנייה, שר בין השורות.
ניגונים של ערב כבר הלכו לישון,
שעת חצות חלפה לה, הכל עצם אישון.
שוב מחר עם שחר, ינגן הכל,
זמר של יום חדש, יום יפה גדול.
