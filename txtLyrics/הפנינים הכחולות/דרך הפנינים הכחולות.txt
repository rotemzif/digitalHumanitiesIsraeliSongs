ביקשנו אל דרך הפנינים הכחולות,
ביקשנו אל דרך קסם והוד,
תרמיל על שכם,
ידינו במקלות,
יצאנו לחפשה,
אי שם נדוד.
אל דרך המלך,
אל נתיבי חיה,
אלי אורחות דגה במצולות.
סבבנו כול פלך,
בערבות צייה,
אי דרך הפנינים הכחולות,
דרך הפנינים הכחולות.
ביקשנו אל דרך הפנינים הכחולות,
חיפשנו בכול פינות העולם,
בלילה-דרך,
הורו גחליליות
וסנאיות, גילו, נתיב יומם.
אל דרך המלך...
ביקשנו אל דרך הפנינים הכחולות,
דרכנו ארכה, ארכה עד מאוד.
כבדו רגלינו,
לא עוד היו קלות
ולא נוכל עוד להמשיך נדוד.
הביתה חזרנו,
בדרך הקצרה,
עם שני סוסים קשורים לעגלות.
וזמר פיזרנו,
בכפר ועיירה,
על דרך הפנינים הכחולות,
דרך הפנינים הכחולות.
