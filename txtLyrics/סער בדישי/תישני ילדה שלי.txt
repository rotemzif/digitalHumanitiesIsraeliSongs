תישני ילדה שלי 
החושך יעטוף 
את כל הנשימות 
בחלומות אין סוף. 
תישני אהובתי 
וכמו הלבנה 
אני אשמור עליך 
פיה שלי קטנה. 
בים הכי כחול 
נשוט על לוויתן 
נרקוד ריקוד בחול 
בצעדי סרטן 
אקטוף בעבורך 
צדפים עם חור קטן 
אשזור לצווארך 
בחוט שני לבן. 
תישני ילדה שלי 
הרפי מן הדקות 
הלילה ילטף 
באצבעות רכות. 
תישני אהובתי 
וכמו הלבנה 
אני אשמור עליך 
פיה שלי קטנה. 
אביא לך בלונים 
ודוב גדול ורך 
וזר של ניצנים 
שעוד מעט יפרח 
ארקום לך עננים 
וזוג כנפי מלאך 
ושיר בחרוזים 
שתאהבי כל כך. 
תשני אהובתי 
פיה שלי קטנה. 
תמיד אשמור עליך 
כמו הלבנה.
