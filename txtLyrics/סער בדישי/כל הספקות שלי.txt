כל הספקות שלי וכל הפחדים שלי
התכנסו לאספה בתוך הראש שלי
הספקות אמרו ספק אם יחזיק מעמד
הפחדים אמרו הוא מפחד להיות לבד
אין לי מנוח או לאן לברוח
אין לי מנוח או לאן לברוח
מה קורה לי מאבד כיוון
מה קורה לי חש פתאום ניוון
כל השמחה שלי וכל העצבות שלי
התכנסו לאספה בתוך הראש שלי
השמחה אני בשביתה רצינית
העצבות אמרה הנה אני מכה בשנית
אין לי מנוח...
כל הספקות שלי וכל הפחדים שלי
וכל השמחה שלי וכל העצבות
נכנסו לתוך השיר שלי
