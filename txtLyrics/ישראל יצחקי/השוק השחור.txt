בואו בואו, בואו, בואו הנה,
כאן איש אינו יודע מהו צבע
בלי נקודות, וגם בלי תור.
כאן הוא השוק השחור.
- כמה זה עולה אדון, ענה לי
- הי, שמעי, עזבי את הסוכר!
- ולא ידעת בכמה זה עולה לי
לא היית נשארת פה דקה!
- אין אני עומדת על המקח
אינך זוכר? הייתי פה אתמול...
- ואנוכי למדתי פה לקח
שכמה שתדרוש, זה עוד בזול.
נו, אם ככה
בואו, בואו, בואו הנה...
- אדוני, ראית תרנגולת
היא הציצה פה מתוך הלול!
- מה רוצה את, מה את מבלבלת,
כאן עבר הרגע רק חתול!
- קח את כל כספי, את ארנקי קח,
שימה משהו בתוך סלי.
אם מהבשר תתן לי נתח -
תקבל חמאה מבעלי.
נו, אם ככה
בואו, בואו, בואו הנה...
- שקט, צרכנִים, שמעתי רעש,
מִתקרבת הנה משטרה!
אוי לכם אם רק תוציאו לחש
לא תהיה לכם יותר סחורה!
- אל תדאג, הכל יהיה בסדר
גורל כולנו הוא כגורלך,
ואם המשטרה תבוא לחדר
אנחנו נתחבא במחסנך!
נו, אם ככה
בואו, בואו, בואו הנה...
אך המשטרה כהרף עין
התפרצה ונכנסה לכאן.
וכל אלה שנותרו עדיין,
נאסרו כולם עם המחסן...
- אוי, נתפסתי! מה אעשה, הצילו!
ודאי אותי יקחו למאסר!
המשטרה את סחורתי אפילו
לקח ולא הותירה שום דבר.
נו, אם ככה:
אל נא, אל נא, אל תבואו הנה!
אין לי שוק שחור, ואין לי צנע...
אין לי סחורה ואין לי תור,
אין לי כבר שוק שחור!
