אולי השלולית שבחצר היא ים שמשתולל,
ואני (שאולי) אולי רב החובל!
השולחן שבשלולית, אולי הוא אוניה,
אוצרות זהב טהור אולי היא מביאה;
אולי אני נוסע לי לחיפה או יוון,
או למקום רחוק יותר, לאי על יד יפן!
דגים קופצים אל מול פני, המיים מתיזים,
המלחים שלי הם בחורים כארזים!
אוניה של שודדים אולי קרבה עכשיו,
ואני אולי מתקיף לפתע מן הגב!
השודדים יורים אולי בקצב: בום בום בום!
אך אני נילחם ומנצח שם כמו כלום!
אולי השלולית שבחצר היא ים שמשתולל,
ואני - שאולי - אולי רב החובל.
אולי אולי
אולי אולי
אולי אולי
אולי,
אולי חבל שיש בשיר כל כך הרבה אולי...
