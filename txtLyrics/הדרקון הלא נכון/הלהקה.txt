ישי מנגן בפסנתר,
אני על הגיטרה,
גידי על התוף מטרטר,
וזהרה שרה.
יש לנו קהל ניפלא
שמחכה לשמוע אותנו,
ויש לנו אולם -
בית העם במושב שלנו,
יש לנו חזרות בכל יום
(לא בצהריים, זה מפריע לשכנים),
יש לנו מסך אדום,
ושישה פנסים בצבעים שונים.
יש לנו אבא שמוכן להסיע,
ושלושה מיקרופונים חדשים ושחורים,
יש לנו המון חשק להופיע,
וכל מיני בגדים מוזרים.
יש לנו שלט שכתוב עליו:
"להקת הלבבות השבורים".
יש לנו הכל, מה שחסר לנו עכשיו
זה רק מנגינות ושירים.
