כשהייתי ילד קטן קטן,
במושב אחד, בעמק יזרעאל,
תפס אותי זקן עם זקן
מהעץ שלו קוטף ואוכל.
חשבתי שהוא יכעס עלי,
אבל האיש הזקן והטוב
אמר לי: "זה בסדר בעיני,
ילד - שסק מותר לגנוב."
ומאז בכל סתיו,
אני משוטט לי בכפר,
וקוטף את הפרי המוזהב
שלגנוב אותו מותר.
עד שעברנו לעוד מושב,
במקום אחר, רחוק מהעמק,
וגם לשם מגיע הסתיו,
ושוב אני שם, מתחת לשסק.
לפתע הגיע איש קר וזועף,
וצעק: "ילד, תעוף מהגינה!
ואם אתפוס אותך שוב פה קוטף
אוי, תקבל ממני מנה!"
וכך למדתי שיעור נכבד,
אותו לעולם לא אשכח יותר:
מה שמותר במקום אחד
אולי אסור במקום אחר.
