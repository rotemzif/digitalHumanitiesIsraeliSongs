ידוע שיהושע הפרוע
היה ילד מאוד מלוכלך,
אך פחות ידוע שגם כמבוגר
יהושע אל הליכלוך נימשך.
יהושע אף פעם לא ניכנס למיקלחת
ומעולם לא ניסה
באמבטיה לשבת,
והיו שלושה דברים
שמהם הוא פחד במיוחד:
ברזים, סבון, ומגבת.
הוא היה כה פרוע,
ובאופן קבוע,
השתתף יהושע
בתחרות העולם בליכלוך.
ותמיד הוא זכה במקום הראשון,
וקיבל גביע חלוד,
מלא בבוץ מעוך.
כשהיה בן מאה,
נחשב יהושע
לאדם המלוכלך ביותר בעולם.
ובגיל מאה ושתיים,
הוא נכנס בטעות למים,
הסתבן, ונעלם.
