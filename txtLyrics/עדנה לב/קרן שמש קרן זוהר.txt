אשא עיני אל ההרים -
הלך אבי ולא עמד.
בתרמילו פינקס שירים,
ישתה מימיו בין ההרים
והד עונה לו מן הכד.
קרן שמש, קרן אור,
אצבעות זהב וטוהר;
איש הולך אל מול הזוהר
וקינת יונה ותור.
קרן שמש, קרן זוהר,
קרן שמש, קרן אור.
אשא עיני אל ההרים:
האם שקיעה היא או זריחה?
עיזים איתו ופרפרים,
כחולים ראשי הדרדרים -
האם קמילה היא או פריחה?
קרן שמש...
אשא עיני אל ההרים -
בצל חרוב אבי שכב.
מתרמילו הציפורים
לוקטות בבוקר פירורים
ומביאות לי את שיריו.
קרן שמש...
