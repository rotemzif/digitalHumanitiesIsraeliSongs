איך שהגשרים חובקים את נחל הסירות, 
איך המזחים בחוף אוספים להם חולות, 
איך בתי חרושת משלחים כל הבקרים 
לעירי מחרוזת מאפר פחמים. 
איך מתים בתים של סיפורים וזכרונות, 
איך שמתנשאים למלוך בתים רבי קומות, 
איך שרמזורים קורצים על אם כל הדרכים, 
איך עירי נושפת כאלף קטרים (כאלף קטרים). 
איך הציפורים עורכות קונצרט של צמרות, 
איך שספסלים כורעים מעומס אהבות, 
איך שרים ה"סטייקים" את "שירת הרעבים", 
איך עירי צוחקת בכל הצופרים. 
איך עירי צנועה, איך היא פראית ללא גבולות, 
איך עיר יוצאת לרקוד בכל הכיכרות, 
איך עירי גדלה, איך פועמים בה נעורים, 
עיר שלי אומרת, עירי שבערים (עירי שבערים).
