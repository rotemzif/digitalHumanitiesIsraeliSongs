תנו לי שמיים ושמש, 
תנו לי חופים לבנים, 
עד מחפשת בדרך הפתעות, 
כמו לא עברו וחלפו השנים. 
עוד מבקשת נסים ונפלאות, 
ולהרגיש את הטוב מבפנים. 
יש עוד דברים שאינני מכירה, 
יש עוד חידה מסתורית ומסעירה, 
מה עוד יקרה שעדיין לא קרה, 
טוב או נפלא או נורא? 
הלאה לדאות ולעוף אל הנסתר, 
ולחפש לי אי-שם הפתעה, 
להאמין בעתיד ובעבר, 
להתחדש משעה לשעה. 
עץ החיים, עץ הדעת, 
עוד יפתרו לי חידה, 
אי שם מעבר לנהר הסמבטיון, 
אני לבטח אמצא אבדה. 
איך, אלוהים, אעמוד בפתיון 
עם סקרנות מופלאה של ילדה? 
הלאה לדאות ולעוף אל הנסתר...
