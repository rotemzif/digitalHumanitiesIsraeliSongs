רגע אחרי המפץ הגדול, וענני השמועות
רגע אחרי להמריא וליפול , ונשירת הדמעות
רגע אחרי שנשבר החלום, מול אהבות מרגשות
רגע אחרי כל חוגי הסילון, ומחשבות הנואשות...
לא מעלה יותר באוב את השדים והרוחות,
שבחשו בי בלילות, את כל הרגשות
ובין הרע ובין הטוב, אני מוצאת את הכוחות,
שוב להביט אל קו החוף ולהמשיך לנשום...
רגע אחרי מקומות ראשונים, במצעדי פזמונים,
רגע אחרי כל אותן השנים, עם השקרים הקטנים
רגע אחרי עשן ללא אש, ומדורות מדומות,
אחרי שכבר לא אתייאש, ושוב אמתיק חלומות
