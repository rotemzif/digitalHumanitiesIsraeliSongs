וכבר מתבהר בשמים 
האביב קרב אל הים 
ורוח חמה של בין ערביים 
הופכת ימים לאינם 
ואלף שירים שיכלו להיות 
כבר לא ייכתבו לעולם 
היתה אהבה גדולה 
וקסם טהור שנדם 
וכבר עננים של יום קיץ 
לאט משנים צורתם 
ושיר של תקווה מתנגן עדיין 
בכל הצבעים בעולם 
אבל אלף שירים שיכלו להיות 
כבר לא ייכתבו לעולם 
היתה אהבה גדולה 
וקסם טהור שנדם 
מילים אבודות 
יחפות מצלילים 
לעד יחפשו את דרכן 
לעד יבקשו להיות 
לשיר, שכבר לא יתנגן לעולם... 
וכבר נמלאות העיניים 
זכרון געגוע מתוק 
ואיש המילים מתנחם בשקט 
ממרום מושבו הרחוק 
על אלף שירים שיכלו להיות 
וכבר לא ייכתבו לעולם 
היתה אהבה גדולה 
וקסם טהור שנדם. 
מילים אבודות...
