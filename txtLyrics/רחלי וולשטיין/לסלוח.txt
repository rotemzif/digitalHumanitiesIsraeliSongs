קרובה שעת המחילה 
כבר מרגישים אותה ברוח הקלה 
עיניים מבקשות 
שפתיים לוחשות 
ויש פתאום בלב מקום להתחלה 
ואם רגע תעצור 
אולי תוכל עוד מעגל בך לסגור 
אפשר בסוף היום 
תשוב אל המקום 
ממנו ואליו פחדת לחזור 
ושוב בכל שנה 
אתה רואה אותה תמונה 
ומבקש למצוא בלב שלך מקום 
חלון לפתוח 
זה רגע לסלוח... 
קרובה שעת המחילה 
אל שערי שמיים שוב נישאת תפילה 
וכבר קרב הזמן 
הן גם אתה מוכן 
לתת לבך אל קרן אור שמתגלה 
ובא רגע לכלות 
את השנאה המתפרצת בלילות 
ולהשליך לים 
עלבון צורב וחם 
את כל היופי שבך שוב לגלות 
ושוב בכל שנה...
