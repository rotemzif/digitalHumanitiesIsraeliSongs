היית אז ילדה ורצית לאהוב 
היית אבודה הוא היה לך קרוב 
חייל במדים שדיבר אהבה עצובה 
היית בשבילו אז אחת יחידה 
ומה בעתיד לא ידעת לא ידע 
מליון שאלות ולבסוף הפרידה - אבודה 
ואת זוכרת 
כל מה שאמר 
את לא שוכחת שום-דבר 
כי הוא חייל שלא חזר 
ואת זוכרת 
את כל החלומות 
בדמיונך תמונות תמונות 
מה שיכול היה לקרות 
הלך והשאיר לך אלפי שאלות 
דברים שלעד לא תדעי לגלות 
ואת בחייך והוא במותו צועדים 
עוברות השנים הימים הלילות 
והנה את כבר בשמלת הכלולות 
אך משהו בך עוד שמור ומובטח בשבילו 
ואת זוכרת...
