ילדי הקט והיקר הנה הבאת
את כל האור והשמחה אלי הבייתה.
רואה אותי, צוחק אלי וגם נוגע בפני
ובידך הקטנטנה ראשי פורע.
לו רק תחוש מה בלבי,
לו רק ידעת, אהובי,
כי משהו חסר היה לי עד שבאת.
אליאור, אליאור, אליאור,
אתה שלי, אותך אקח על הידיים.
אליאור, אליאור,אליאור,
אתה הטוב לנשמתי ואור-עיניים.
חיוך מתוק, מתוק מדבש יש על פניך
ומה קטנות וענוגות הן שתי ידיך.
איתך עובר הזמן מהר ולא ארגיש איך השעות
בורחות ממני כשאני חושב עליך.
מבט שואל נישא אלי מתוך עיניך הרכות,
אתה הוא בני וטוב לי כי אני אביך.
אליאור...
