מלמעלה למעלה זמיר ישמיע לך,
מלמעלה למעלה זמיר ינעימה לך,
מלמעלה למעלה זמיר, זמר ישיר.
לשיר לעולם אני יודע,
זו מתנה שנתן לי אלוה
ולעומת חן שירי השופע,
מה קשה לראותך עצובה.
בערגת-אהובים את מתייסרת
וללבך אין שלווה ומרגוע
ובראותי התוגה הגוברת,
אשיר לך שיר מתרונן בחדווה.
מלמעלה...
הו ילדה, אל תהיי נאנחת,
אל תשברי את לבי השמח.
היי עמי בשירה הקולחת
ואל תבכי על זכרון מה שהיה.
לעולם ינצחו עלומייך
ועם השיר את תהיי עוד פורחת
ואולי אהובך ישוב אלייך
ויתחנן על פרור-אהבה.
מלמעלה...
אם נשיר, ילדתי, את הזמר
לא יחזור שוב העצב אלייך.
יעלה ויבוא מכל עבר
ולעולם לא תהיי עוד עצובה.
מלמעלה...
