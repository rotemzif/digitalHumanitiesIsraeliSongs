היום השיר שלנו יוצא מתוך הלב
כמו דמעה יתומה מליבי הכואב
ילד מצא קרן אור לחייו
שעוטפת אותו ושומרת עליו
ברגעים כאלה הניגון עוד נמשך
אך המילים שלו הן רחוקות כל כך
כמו הגל שברח מן האופק בים
אל חוף מבטחים שאיננו קיים
עם אחד עם שיר אחד
המנגינה לעולם תישאר
עם אחד עם שיר אחד
נשיר לכם כי אתם לא לבד
כולנו ביחד למען כולם
בתקווה שנגיע וישמע העולם
עם אחד עם שיר אחד
ובימים יפים יתגשמו החלומות
עם המילים שאמרנו נוכל לשנות
ילד כזה שחיכה לתקווה
בחיקו של השיר עוד ימצא אהבה
אז בוא עכשיו ספר לי את כל המילים
וביחד נלך עוד באלפי שבילים
אולי נגיע רחוק, נראה את האור
ניסחף עם הזרם מבלי לחזור
עם אחד עם שיר אחד...
בכוחו של הזמר להאיר את חייו
של הילד אשר בתוכו נעצב
ליבי מתפעם ורוצה עוד לתת
בי נשבעתי היום בקולי הרוטט
בוא אלי ילדי כן אני לצידך
מלאכים בשמיים ישמעו תפילתך
שזועקת היום מתוך הדממה
עולה ויוצאת מעמקי נשמה
עם אחד עם שיר אחד...
