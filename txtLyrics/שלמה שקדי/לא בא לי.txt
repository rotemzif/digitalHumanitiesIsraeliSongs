לילה ושנינו לבד 
אני בסלון ואת בחדר ליד 
ועוד שבוע, יום נישואים 
ונצטרך להחליף כמה מילים 
ולא בא לי, לזייף אהבה 
מתי בדיוק איבדנו תקווה 
לילה טוב 
לילה טוב 
לילה, חלומות מתגנבים 
שני ילדים על חוף מבטחים 
ירח, נושק לענן 
ומחר כרגיל יש בית ספר וגן 
צונאמי באופק, אוצר זעמו 
שנינו יודעים שהוא כבר קרוב 
לילה טוב 
לילה טוב 
זוג יונים, מוצלחים 
בית גדול משיש, מעוצב כמו בסרטים 
בגדים מג'ורנל מכוניות על רמה 
נוצץ מבחוץ משפחה לדוגמא 
לילה טוב 
לילה טוב 
בוקר, השמש זרחה 
אבא ואימא יפרקו את המשפחה 
בוקר טוב 
בוקר טוב
