כשהוא חוזר הביתה
הרחובות קוראים לו
כל השנים האלה
איפה - שהוא חסר לו
כאן הוא היה נוסע
אוטו ישן - אבל שלו
כאן הוא היה נוגע
מה שהיה ומה שאין לו
טוב, כבר יש לו שם
כבר יש לו שם איזו הילה
הוא קרוב הוא כבר נושם
את הריחות מהתחלה
כשהוא חוזר הביתה
כל השלטים מראים לו
כל השנים האלה
רגש שלא עובר לו
כאן הוא היה פוסע 
בא לקראתה נרגש כולו
כאן הוא היה יודע
מה שהיה ומה שאין לו
טוב, כבר יש לו שם
כבר יש לו שם איזו הילה
הוא קרוב הוא כבר נושם
את הריחות מהתחלה
כאן יש אב ואם
שדה ישן ומסילה
הוא קרוב לא אי אפשר
לחזור עכשיו להתחלה
לחזור הביתה
הרחובות קוראים לו
כשהוא חוזר הביתה
מה שהיה ומה שאין לו עוד
כבר יש לו שם
כבר יש לו שם איזו הילה
הוא קרוב לא אי אפשר
לחזור עכשיו להתחלה 
