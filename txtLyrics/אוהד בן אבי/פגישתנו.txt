פגישתנו הקרבה לפתע כך מתמהמהת
מותירה אותי צולל למחשבות מבלי לדעת
אם טעיתי שחשבתי שגם את מתגעגעת
ותהיתי לי ביני לבין עצמי אם את יודעת 
איך הפכת עוד יום מקרי ליום בלתי נשכח לנצח
אני מסתובב בעיר במין קלילות כזאת שבטח
שרוצה להיות שוב ילד לשחק בחול 
לחלום על אצטדיון קורא בשמי אבל אנ'לא יכול לסבול
שכל כולי קורא בשמך ואת עובדת על הבוקר
אז אני ממתין בסבלנות וזה עולה ביוקר לבריאות שלי
תשני מהר, ואז יגיע יום אחר
ותתקשרי ונדבר, אם תתקשרי... 
אז נדבר
ואם תרשי אז אחבק אותך אתן לך כח
כמו שאת נותנת לי ואני לא יכול לשכוח
איך הפכת עוד יום מקרי ליום בלתי נשכח
וכן אני יודע שמוקדם לכתוב שירים מנסיוני אבל
אנ'לא תכננתי וזה לא קרה לי סתם
כמו שאת לא קראת לי סתם ביום בהיר
או שאני מפליג רחוק מדי
אולי עדיף להיות שוב ילד לשחק בחול
בלי עניינים של קודש ובלי גודש מילולי
מסוג כזה
כזה כמו זה
לרוץ אל ההרים או עד אלייך להגיע
אני מזיע תסלחי זה אוגוסט 
וזה חם ויפת נח 
לי לחשוב על זה השיר בתור מנחה
שמועלית לכבוד ימים של תום ויופי שכאלה
כי בזמן האחרון אני פונה הרבה אליו
את השם המפורש כתוב לא להגיד לשווא
אז נעשה רק אז נשמע איך הוא שלח לי מתנה
מפגש כזה שמשנה את המרגש ואין חשש
אנ'לא לבד יותר כי הוא שומר
אבל יהיה נחמד אם תצטרפי אלי את רצויה
דיברתי כבר יותר מדי
שירים הם רק שירים והחיים זה משהו אחר
סבוך יותר, קשה לי לדבר
אז הנה אני שר
יותר קשה לי לדבר אז אני שר
פגשתינו הקרבה אמנם היתה מתמהמהת.
