האיש מתייגע 
נחפז מתגעגע
רודף את האושר עף ממהר
טפשון שכמוהו 
אשרו הנה פה הוא 
אך הוא הלאה הלאה רץ כעיוור
וכשהוא מתעורר ומבין
רואה הוא ראשו כבר הלבין 
כבר מאוחר מדי 
כבר מאוחר מדי 
עבר הזמן אין להשיב את מה שאין
כבר מאוחר מדי 
כבר מאוחר מדי 
לשוא לשוא אתה בוכה ומתחנן 
התעופפו ימי חייך 
תמו כעשן 
גבך כפוף כהות עינייך
נומה נא וישן
כבר מאוחר מדי
כבר מאוחר מדי 
כבר הזמן הכל נגמר כבר מאוחר 
קראו אותה חווה 
אותו היא אהבה
עבדה בחצץ פה היא בשושנים 
והוא עם חליל הוא 
כן זיפזיף הוביל הוא
ושר לה רק שר לה עשר שנים 
עכשיו הוא עסקן מהולל 
והיא עסקנית ובכלל 
כבר מאוחר מדי 
כבר מאוחר מדי 
עבר הזמן אין להשיב את מה שאין
כבר מאוחר מדי 
כבר מאוחר מדי 
לשיר? חה חה! אין פנאי אפילו לטלפן 
הלו הלו ימי חיינו
מיהרו לנוס 
הלו הלו כהות עיניינו 
המספר תפוס 
כבר מאוחר מדי
כבר מאוחר מדי 
כבר הזמן הכל נגמר כבר מאוחר
שומעים אנו טונים 
של לורד ויטרטונים 
the natiomal home די הוא גדל!
נפסיק אותו יס סר!
נחזיק אותו יס סר!
קצץ נקצץ בו סטופ וחסל!
זאת קראנו שמענו אבל 
לחסל אדוני לא תוכל 
כבר מאוחר מדי 
כבר מאוחר מדי 
כבר לא ישפיעו הברקים והרוחות 
כבר מאוחר מדי 
כבר מאוחר מדי 
I'm very sorry sir חבל על הכוחות 
הכרזה עולה יורדת
אך הגזר נגזר
פה לעם תהיה מולדת 
לא יועיל דבר
כבר מאוחר מדי
כבר מאוחר מדי 
כבר מאוחר עבר הזמן אנחנו כאן 
