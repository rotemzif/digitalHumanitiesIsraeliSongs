צביית חן בהר סיני תעירני בהגיוני 
וקול דודי מאור עיני בבואו שמעו אוזני 
איומה לבשה זהר יקר מערפילי טהר 
ואור חמה ואור סהר מאור הוסיף במשכני 
בעין שיכלי אני רואה וליבי חן צבי שואה 
ומשתוקק ומשתאה בתוך ציון וארמוני 
ושם עולת יחידתי ביום שניתנה דתי 
ובה חשקי ואהבתי בכל ליבי ורעיוני 
יחידה יחדי קונך בסוד דעתך ובלשונך 
ותשובי למשכנך בזיוך צוהלים פני 
הדר מלכה בעוד ליל כאסתר בת אביחיל 
ובה חכמת אביגיל תשו דורון לאביוני 
ומלך רב לעומתה מזומן אל סעודתה 
עניי עם בתוך ביתה וראשי עם ואיתני 
דבר חכמה מדברת שרידנו מעוררת 
ערב יום ואשמורת ובוקר תקבצנה סיגני 
הלום תציץ עלי גולים באהבתה מאוד חולים 
מבשרת שהם עולים ומזכרת לחזיוני 
שחי נפשי ונגני ושבחי לצורי קוני 
ונקביל את חמוד עיני בקול זגי ורימוני 
בקול שיר יעלו דגלי ואתרונן בהכלי 
ויקים י-ה לבר נפלאי ואתבונן במצפוני 
זכות אבות ואיש נאמן תלווני בתוך תימן 
ואשמע שיר בני הימן וקול חליל ופעמוני 
יהא שלום כמו נהר בכל בקעה וראשי הר 
לעם קודש שהוא מוזהר בחרם א-ל בהר סיני 
יהללוי-ה
