עוד ממתינה כוסו של אליהו 
ועוד הדלת לאביב פתוחה 
וכל דיכפין וכל דיצריך לא יבואו 
ופני הילדים כבר במבוכה 
כך זה היה וכך נמשך בנתיים
ימי ניסן חמים 
ובלילות חגיגיים בלי נוע השמיים 
וקול דממה דובר אל קולות 
עוד ממתינה כוסו של אליהו..
אבל אתה אינך רוצה לשמוע 
כבר חמישים שנה לא בא הנס 
כבר חמישים שנה עומד בלי נוע 
אוויר ניסן עמוס ריחות פרדס
כבר חמישים שנה מוכן הצוות 
והחבל קשור אל הספינה
פני הנביא כפני מלאך המוות
אבל כוסו עדיין ממתינה
