אנחנו עוד נראה את הימים האחרים...
דמיינו מקום לרגע, עולם שאין בו פגע 
בלי פשע ובלי רשע כשחרבות נדמו לנצח 
מקום בלי רצח, בלי מצ"ח, בלי צבא 
כשבני אדם כולם חיים כמו בני חורין. 
אין כרטיסי אשראי אז אין גם מה לקנות 
אין זכויות אזרח, אין לו גם חובות 
אפשר להסתובב עם ג'וינט להרגיש חופשי 
בלי לפחד מכחולים, בלי לפחד מפושעים 
אין זק"א, אין פת"ח - כולם אחים 
אין יותר אנגינה-אין גם אספירין 
אם יש כזה מקום תשלחו לי מייל מהר 
לכאב כמו שיש לי שום כדור כבר לא עוזר. 
אישה עזבה אותי, בצבא רוצים אותי 
החוק רודף אותי, המדינה כלאה אותי 
שינסו לתפוס אותי, עף עם המוזיקה 
מתחמק מהכבלים כמו הודיני של הליריקה. 
לעוף כמו ציפור, גבוה אל האור 
לראות הכל 
לטוס כמו מטוס, מעל לכל הבוץ 
רחוק רחוק 
תעזרי לי מוזה, כאן לשיר ת'בלוזה 
עם בקבוק של אוזו לגלגל ת'גרוב פה 
שלחי לי קצת רוח שאצא מהדודא 
יש מלחמה שם בחוץ 
הלב שוכח בטוח איך עבדים היינו 
היום עובדים אנחנו 
מביאים שקלים הביתה לשלם משכנתא 
המלכים של קדם כאן גם היום, בעצם, 
מכרסמים בשומן לנו זורקים רק עצם 
ומה יהיה עם העולם הזה, אה? 
בקש לי רק נחת, הקרקע נפתחת מתחת 
מהפח אל הפחת ומקווה להתעורר שיתפזר הערפל כבר במקום אחר 
בלי שביתות ענק או תור לבנק 
שבסופו פקידה עם לק מזכירה לי שהחוב גדל 
בלי הבדלים של גזע, דת, מין וצבע 
שנותנים כבוד לטבע ולא שופכים ביוב לים 
אומרים לי : "זה חלום", אני שואל - מה רע בלחלום? 
עוד יגיע היום והשמש תזרח 
החלום למציאות יהפוך והכל יתחבר- מערב ומזרח. 
לעוף כמו ציפור...
עולה למעלה לב על אללה על הקשת בענן 
עובר את השומר, נכנס מהר בשער הלבן 
תופס פוזיציה על ענן, העולם כדור קטן 
דברים שרואים משם לא רואים מכאן 
עולם עטוף בתכריכים, אין מקום כבר בפחים 
החיים נוחים בין מטחים, מתרגלים לתותחים (בום) 
אם לא שומעים אותנו שם בחלונות הגבוהים 
אז אנחנו לא צריכים שום טובות מהאלים 
כוונו את החצים למעלה, לחץ על הכפתור 
המן - תרעיש ברעשן 
מזווית יותר גבוהה לא מריחים את העשן 
דברים שרואים משם לא רואים מכאן 
מה את אומרת, לי ארץ בוערת, 
אשר בניה קוברת, ואת מתיה סופרת? 
בלי בושה משקרת, עיוורת לכל אחרת 
דוהרת אל השקיעה של עצמה ונגמרת 
ארץ בה בוכיה זורע, היא רק למיליונריה 
ארץ כל עשיריה, בה עלזו רשעיה 
איך נפלו גיבורים של ארץ הורסת בוניה? 
ריקות כיסיה מדעת, ריקות עיניה 
לכל מי שחולם על אחרת, על לעצור את הסרט 
לשנות את הכללים, לשבור את המערכת 
צריך לצעוק את השקט כדי לראות את השקר 
לראות מעבר לשקל ולעלות אל הקשת 
את כל אותן שנים שנלקחו מאיתנו 
זה הזמן לקחת חזרה מאלה שלקחו לנו 
אדונים לעצמנו לא על אחינו, שכינינו, 
לא עבדים לכספנו-לשנאתנו! 
לעוף כמו ציפור...
