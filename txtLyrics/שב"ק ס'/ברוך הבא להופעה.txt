קיבלתי צו 7, עליתי על מדים,
עליתי על הואן של זר-טוב אצל נים.
הואן היה מרווח, ממוזג ונעים,
כי זה היה הואן של הסולנים.
יש הופעה של השבק, אני בא מוכן-
יש גת עדן, לי יש דגל ותמרות עשן.
יש עראק לא יקר בתוך המיניבר,
לפני ההופעה הרי לשתות טיפה מותר...
יצאנו אל הדרך ישר לתוך פקק באיילון,
לכבודו נפתח בקבוק ראשון.
מירו קפץ ושר וכבר לא עמד ישר, 
והופ! בקבוק שני נגמר!
כולם עולים גבוה,
מחממים את המנוע,
כאן מכוונים כדי לפגוע,
הגענו רק כדי לשמוע - 
"ברוך הבא להופעה!"
3 דקות להופעה ואין רשימת שירים,
הקהל כבר באולם, הנגנים מאחרים.
מאחורי הקלעים אין כניסה לשוטרים,
כי שם הסולנים רק שותים ומעשנים.
הדי גי מתקלט, שולט ברחבה בזמן אמת,
המזגן מת, חדר האומנים לוהט,
חמי מתלבש או מתפשט?
מוריד את הטיקט מהז'אקט 
ובקבוק של גלן-ליבט.
שבעה מתייצבים בעמדות תקיפה,
הרקדנית כבר לבושה בחולצה שקופה,
נו, אז היה כתוב חצות במודעה...
2:30, מתחילים! 
כולם עולים גבוה,
מחממים את המנוע,
כאן מכוונים כדי לפגוע,
הגענו רק כדי לשמוע - 
"ברוך הבא להופעה!"
זה הזמן לזיעה, אורות הבמה,
עוד לא שיר ראשון - אין אוויר בריאה,
מתחיל פה ברדק, מוק עלה מפורק,
חזיות באוויר והווליום חזק.
הדיסטורשן צרח, הפידבק ברח, 
יש קוף על התוף והעראק נשפך.
התחיל מעגל, קשקבל בחלל, 
בום קרנבל! הכל נהיה מעורפל...
מי ירד לקהל? מי הפקיר את הדגל?
מי שבר את השן? מי עיקם את הרגל? 
מי סגר את הסוויץ'? מי כיבה ת'תאורה?
שלום אדון שוטר... ברוך הבא! 
כולם עולים גבוה,
מחממים את המנוע,
כאן מכוונים כדי לפגוע,
הגענו רק כדי לשמוע - 
"ברוך הבא להופעה!"
