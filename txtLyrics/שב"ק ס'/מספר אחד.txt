אני מספר אחד על המיקרופון
אין לי מתחרים כולם הלכו לישון
אני עושה את זה הכי נכון
אני מספר אחד על המיקרופון
לתת לי מיקרופון זה כמו אקדח לרינגו
מוק והשבק זה כמו רביבו בויגו
אני המעניש מסטול מחשיש
מעביר את המיקרופון למירו איש העכביש
השבק על הבימה זה כמו אלים באולימפוס
חרוזים פוגעים כמו הברקים של זאוס
מביא לכם כאוס כל אחד אודסאוס
הצליל שלנו קלאסי כמו קולות של פיראוס
אתה לא תפספס יש פה ריח של קסס
לא מהסס מרסס גם כשהרדיו גוסס
אני שוצף וקוצף עם הגרוב מכשף
מסייף עם הראפ על כל טייפ
אני מכריז שאין לי מתחרים אני השולט ברחבה
שולח כבוד ליבנה כי משם אני בא
הסיבה למהומה, מפשיט האומה
כשאני על הבמה המלחמה בעיצומה
אני מספר אחד על המיקרופון...
אני הנינג'ה הכתומה נכנס בלי הזמנה
זו פתיחת שושנה, איך שאני מביא לכם
כוח מיקרופון לשחרר לכם ת'מוח
הסקאד מבגדד בא היום אז לצרוח
יש לי יותר מילים מאינציקלופדיה
יותר סגנונות בבמה ממולטימדיה
היודה של הראפ הקיקלופ של ההיפ הופ
המילים שלי מדבש החרוזים טבולים בסירופ
אתה מסתבך עם האיש הלא נכון
בזמן הלא נכון במקום הלא נכון
יכולות שלא מוטלות בספק אני מספק
תחשוב טוב לפני שאתה מתעסק
רוצים מהפיכה אני התשובה
הסמוראי של הג'דיי בר כוכבא של תקופה
זו תורה חדשה, יהלומים כאן לנצח
אני שובר את כל המתחרים כמו אגוזים של פסח
אני מספר אחד על המיקרופון...
תן לי ת'כוח לעשות לך טיול במוח
תוכל לברוח את כל הצרות תוכל לשכוח
כי הקצב מוריד ת'עצב והעשב - כמו קסם
תזיז ת'גוף שחרר ת'מוח
קוקו אה אה הפתעה כאן עם חרב אור
לחתוך ת'שתיקה בנשיקה מון שרי אמור
כי גם סדום ועמורה בלהבה כשאני בא
לטלטל את הבמה בסערה מוק עבור!
הפתרון במיקרופון (שלי)
משחק עם הלשון (שלי)
לא נותן לכם לישון (אני)
עולה למקום הראשון
אין מתוק מהחופש אין יקר מהחיים
אין עמוק מהשקט ואין לי מתחרים
אני מספר אחד על המיקרופון...
