זה האקזיט, היום אני יוצא מהמשבר,
ולאקסית הודעתי שאני גומר,
ולבוס שלחתי מייל שאני מתפטר,
אני דופק את הקופה היום - עף ולא חוזר.
נמאס לי לעבוד רק כדי לשרוד,
לא נשאר לי כלום אבל רוצים ממני עוד.
הארנונה, הגנונה, החשבון הלא נגמר, 
חצי חינם וסופר זול - עדיין זה יקר!
עמלות, חשבונות, קבלות ודוחות, 
עוד מיסים, עוד ידיים לכיסים נשלחות.
את יוסף מכרו אחיו בעבור כמה פרוטות 
וזה עצוב להודות שאותנו בפחות...
זה שוד! 
כולם עם הידיים לעמוד!
לקחו לנו ת'כסף אבל לא את הכבוד.
זה שוד! 
כמה עוד אפשר עלינו לעבוד?
עבדים היינו,היום לא עוד!
אני אוהב שמנשקים אותי לפני שמפרקים אותי, 
דופקים אותי אפילו בלי לצאת לדייט איתי.
איך הם משחקים איתי, אף פעם לא סופרים אותי, 
בתור מעמידים, הם מתייקים ומטאטאים אותי. 
כל ראשון בחודש, כל חשבון זה עונש,
שוב הם העלו את החשמל - נהיה לי חושך.
לא מדליק מזגן בקיץ, לא תנור בחורף,
קנס רודף, ריבית חוטף, לא נשאר שום עודף.
גנבו אותנו מספיק, 
הם לא עומדים להפסיק או לעצור,
מהגרוש נשאר חור.
עושים עלינו סיבוב עם כל הניגוב,
הם יעשו את זה שוב ושוב ושוב... 
זה שוד! 
כולם עם הידיים לעמוד!
לקחו לנו ת'כסף אבל לא את הכבוד.
זה שוד! 
כמה עוד אפשר עלינו לעבוד?
עבדים היינו,היום לא עוד!
זה שוד!
כי אין לנו ברירה, 
דחקו אותנו לפינה, היום לוקחים בחזרה!
יום נפלא לנקמה, אנחנו מוכנים,
בדקנו את הכלים, המסיכות על הפנים.
המכה האחרונה, הולכים על הכל,
ואם כבר ליפול - אז ליפול בגדול.
עוד שעה - על מטוס, סלאמת, כל טוף,
נשב כולנו על החוף בשיער רטוף.
המטרה מתקרבת, נהיה קשה לשבת, 
-מעשנים?
-לא, תודה.
והג'י.אם.סי דוהרת... 
עוצרים בכניסה, יוצאים בקפיצה,
מעיפים ת'דלת בבעיטה...
שום דבר לא עבד על פי התכנית, 
צועקים אחד על השני במכונית, 
במנוע – עשן, בתא מטען - אין מטען,
במראה – משטרה, ולפנינו צרה.
נלחמנו בחוק, לא הגענו רחוק,
אכלנו חול מהחבר'ה בכחול. 
כל הזין, יצאנו שן בעין... 
שנתיים בצינוק זה לא צחוק!
זה שוד!
כולם עם הידיים לעמוד!
לקחו לנו ת'כסף אבל לא את הכבוד.
זה שוד!
כולם עם הידיים לעמוד!
תרגישו את הקצב, תתחילו לרקוד.
עבדים היינו,היום לא עוד!
