יש לי ריקוד חדש ונחמד,
שניים קדימה ושניים לצד,
נעמוד בשורה, בחור, בחורה-
בסיבוב ואז חזרה.
זה ריקוד הפרה נגד עין הרע,
נקיף את העגל כמו בתורה,
נקפץ ונחגוג מסביב למדורה,
כולנו ביחד - ניגון ושירה.
שניים אחורה, שניים קדימה,
בנשמה פנימה עד בוא החמה,
אז איך עושים את ריקוד הפרה? 
לאט לאט -
פרה פרה, לאט לאט
פרה פרה, אחת אחת
פרה פרה, לאט לאט
פרה פרה, אחת אחת
זה שיר לדור של הרבה ומהר,
לחיות בגדול ועוד לקטר,
רוצים להשוויץ, רוצים להפציץ,
חלומות בהקיץ, לא רוצים להקיץ.
אגורה אגורה - לדפוק מליון,
פרגית פרגית - למלא הרמון,
כנף כנף - לטרוף ת'עוף,
רוצים לקצר, את כולם לעקוף.
פעם אבא אמר לי: "שמע טוב טוב גמד,
כל זה יהיה שלך יום אחד,
אם תשקיע, תלמד, ישר תצעד,
תקום, תמעד, אל תסטה לצד.
לך רק קדימה, כבד את אמא,
ת'דרמה תשאיר לזקנים בהבימה,
מקד את התדר, עלה על העדר
לאט לאט -
פרה פרה, לאט לאט
פרה פרה, אחת אחת
פרה פרה, לאט לאט
פרה פרה, אחת אחת
הנה השיר שעושה לי לקפוץ! 
איך יודעים שהגיע הזמן לעקוץ?
נרים את הראש ונצא מכל בוץ, 
את כל החומות שיקימו נפרוץ.
כולנו רוצים את הכל ועכשיו, 
רוקדים צמוד על הקיר עם הגב,
עברנו שלב אחד - בא עוד שלב,
גם עם מטריה לפעמים אתה נרטב.
שילמנו כרטיס, עמדנו בתור,
מלא מכשולים שצריך לעבור,
נרוץ קדימה ולא נעצור
לאט לאט -
פרה פרה, לאט לאט
פרה פרה, אחת אחת
פרה פרה, לאט לאט
פרה פרה, אחת אחת
אין מה להמר, אין מה למהר,
עדיף לכוון - ואז תסתער.
מה שזוהר לפעמים מסנוור,
תישאר מרוכז, ממוקד ובוער. 
אין קשה מדי, כלום לא גדול עלי,
יש אמונה - ההמתנה תשתלם (אולי).
כאן התמדה זה שם המשחק,
האחרון שנשאר עומד- יצחק.
אם לא בראשונה - אנסה בשנית,
תביא לי מכשול - אותי זה מצית,
זה לא ספרינט אחרון, זה חת'כת מרתון!
איך רצים למרחקים ארוכים?
לאט לאט -
