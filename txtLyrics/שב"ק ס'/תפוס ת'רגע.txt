הזמן עובר מהר, חבר, הוא טס ולא חוזר,
אם יש לך קלפים ביד – כדאי שתהמר.
למקומות, היכון, כולם להתחיל לרוץ!
אנחנו עכברים ובחוץ זה המרוץ.
אני מודה, המשחק הזה יכול להיות קשה,
אין לו קצה, אפ'חד לא יודע מה יצא.  
לאן תפנה? מה כדאי שתעשה?  
לעולם אנ'לא אדע אם אני לא אנסה. 
הרגע שקובע אם אקום או אפול,
שבריר השניה שבו אני חייב לפעול,
להכות כמו בשח, לעשות ת׳מהלך,
ההבדל בין לנצח או להיות מנוצח.
זה הרגע שהמיקרופון עובר לי ליד,
זה הרגע כשכדור שורק לי על יד,
כשבחורה עושה סימן
צריך לדעת - זה הזמן,
ולמשש...וכל שנבקש יתממש.
כי החיים קצרים ואני רוצה רחוק,
צריך ללחוץ על הגז כדי לתפוס ת'ירוק,
כן, כל שנייה היא צומת, 
ואני חייב לטעום את 
כל מה שלא הספקתי לעשות.
תפוס ת'רגע, 
תפוס אותו חזק, אל תעזוב.
תפוס ת'רגע,
תפוס ואל תתן לו לחלוף.
זה הרגע!
אולי זו הזדמנות שלא תחזור?
כשאתה מתחיל לרוץ - אל תעצור!
מלא מקומות שלא ראית, בחורות שלא עשית,
תתחרט שלא מיצית ת'חיים כי לא ניסית. 
סיבות תמיד רבות ללמה לא לעשות,
ופעולות מהוססות גורמות לטעויות גסות.
קדימה, גבר, לך על זה! (לפני שתזדקן...)
קח איתך את מה שיש, עזוב את מה שאין.
ובגדול – שעון החול? הוא מתרוקן...
לפעמים פשוט צריך להסתכן, בן. 
כשמישהו ירה ואתה המטרה,
כשפתאום דפיקה בדלת – "תפתח משטרה!",
כשאתה עוזב ת'כורסא, יוצא למסע,
או נתקעת  עם נובלס אחרונה בקופסא...
אם שיחררו ת'אריות ואתה לבד בזירה,
כשהדודה נפטרה וירשת דירה,
אם הגעת עד הנה ויצאת בלי פגע - 
קלטת ת'קטע, הרווחת!
תפוס ת'רגע, 
תפוס אותו חזק, אל תעזוב.
תפוס ת'רגע,
תפוס ואל תתן לו לחלוף.
זה הרגע!
אולי זו הזדמנות שלא תחזור?
כשאתה מתחיל לרוץ - אל תעצור!
איך כולם מסתובבים, את הרגע מבקשים,
מחפשים ולא מוצאים, החיים רצים רצים...
קפאין וניקוטין, ועושים מאמצים,
לשעון - עבדים, סוחטים ולוחצים.
מביצפר יסודי עד למוסד הסיעודי,
מיום הולדתי ועד שיקברו אותי,
הזמן עובר, וכבר הוטלו הקוביות,
מה שחשוב זה רק מה שהספקנו לעשות.
תפוס ת'רגע, 
תפוס אותו חזק, אל תעזוב.
תפוס ת'רגע,
תפוס ואל תתן לו לחלוף.
זה הרגע!
אולי זו הזדמנות שלא תחזור?
כשאתה מתחיל לרוץ - אל תעצור!
