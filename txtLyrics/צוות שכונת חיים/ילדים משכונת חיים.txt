ישנה שכונה אחת לא רחוקה מכאן
גגות לה אדומים ודקל גבה צמרת
שכונה נאה מאד ושמה שכונת חיים
והיא נראית ממש כמו כל שכונה אחרת
זו לא שכונת פאר, זו לא שכונה של עוני
ויש בה ילדים כמוך וכמוני
בואו נספר כיצד חיים הילדים
בשכונת חיים
פה כל אחד מכיר את השכן ממול
וזה לזה אומרים הם בוקר טוב בבוקר
וזו את זו שואלת איך את מרגישה
ומה עם הכביסה ומה עם התינוקת
זו לא שכונת פאר...
פה אין בתי אופנה וחנויות פאר
ואנשים הולכים לעבודה כל בוקר
והם הולכים לשוק בערב עם סלים
ולא קונים דברים אשר עולים ביוקר
זו לא שכונת פאר...
הם לא אוכלים חצץ ולא שותים בנזין
כל בוקר עם ילקוט הולכים לבית הספר
והשכנים לאט סוגרים את התריסים
כשהחבורה בערב מתאספת
זו לא שכונת פאר...
