לילה מלא רוח ים וקולות ציפורים
לילה סוער משתולל ברחובות מוזרים
אי שם בקרן סימטא נער ארך שיער
בנג'ו עתיק בידו הפורט הוא ושר
אין לי מאום כאן בעיר
יש לי רק בנג'ו ושיר 
ולב חם וצעיר
שר הוא אך איש לא עומד לידו או מביט 
ים של אדם אט חולף על פניו ומרטיט
איש לא שם לב כי בקרן סימטא כאן ניצב
נער עם בנג'ו וזמר עצוב על שפתיו
אין לי מאום כאן בעיר
יש לי רק בנג'ו ושיר 
ולב חם וצעיר
לילה מוסיף ומשליך צלליו על גדרות
לילה מלא ציפרים וצחוקי נערות
אט מתרוקנת העיר ונמלאת תרדמה
רק קול אחד עוד בוקע מתוך הדממה
אין לי מאום בני אדם
יש לי רק לילה וים וניגון ועולם
