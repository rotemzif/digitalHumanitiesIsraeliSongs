בבוקר מעורפל חמה עולה אל על
בין רסיסי הטל לקול נדנוד עלעל
חרש תהלך בדד מיכל שלי, מיכל
עיניה כחולות רכות וכה גדולות
ראשה זהב תלתל נישא בעין אל על
אז למה תהלך בדד מיכל שלי, מיכל
בואי מיכל שלי
בואי ספרי נא לי
מהו סודך הרז
בואי מיכל שלי
בואי גלי נא לי
מה החלום שגז
ליל קסם יעטוף את שחור סלעי החוף
את עליצות הגל וכוכבים מעל
שם ניצבת לה בדד מיכל שלי, מיכל
אז פיה יימלא סיפור בדמי הליל
דמעה נושרה אל גל
סודה היא לא תגל
מדוע תהלך בדד מיכל שלי, מיכל
בואי מיכל שלי...
ליל קיץ אהבה, מיכל התאהבה
בעלם חינני, תמיר וחייכני
מאז היו תמיד יחדיו
אוי, מיכל שלי
בואי מיכל שלי...
