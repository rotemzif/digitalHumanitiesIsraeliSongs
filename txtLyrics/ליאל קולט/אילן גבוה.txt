אילן, צמרתו בשמיים
שורשיו עמוק באדמה
אילן על פלגי מים
מרחף בעולם הדממה
אילן תמיר, פירותיו
מתוקים וטובים למראה
כאן ניצניו ועליו,
אבל הוא ברקיעים דואה
ואנחנו ניתלים באילן, בענן,
מבקשים להאחז בחלום
והוא בשמיים, כוכב קטן
מנצנץ, נעלם שם פתאום...
אילן שסכך והרגיע
גזעו האיתן שם ניצב
וככל שגבוה הגיע
ככה קיצו קרב
הוא עלה בסערה השמימה
הוא נגדע צעיר לימים
וכל מי שחיכה לו שמה
יזכור אותו טהור ותמים
ואנחנו ניתלים באילן, בענן...
אילן ופסגות של רקיע
נישא על כנפי מלאכים
ומשם את קולו הוא משמיע
מחייך ואנחנו בוכים...
