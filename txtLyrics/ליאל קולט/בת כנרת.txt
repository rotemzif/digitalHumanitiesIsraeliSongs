היה יום חם בספטמבר,
עצרנו במצפה אי שם.
מן הטיילת - מנוף התכלת,
עולה תמונת ילדות כמו גל - מים.
אני הולכת לאיטי לחוף כינרת,
ממול צופה הסכר הישן.
במעלה הכביש יש שער ושרשרת,
מאחוריו שירי רחל בגן.
ידי בתוך ידו של אבא מכותרת,
אל העולם אני נושאת פניי.
"זיכרי כי בדמך זורמת הכינרת,"
"אני אזכור את זאת עד סוף ימיי.
היה יום חם בספטמבר,
שנים שלא הייתי כאן.
אותה צמרת-אותה כוורת,
הכל נשאר כמו עצר הזמן.
ידי בתוך ידו של אבא מכותרת...
בערב חם בספטמבר,
בערפל הזכרונות.
ליווי גיטרה ואמא שרה,
רחוק תמיד עולות אותן תמונות.
הדייגים חוזרים עם שחר מן השייט,
מהגולן אור קרן ראשונה.
האנשים בתוך חלום מתוק בבית,
ומעייני תרד דמעה קטנה.
ידי בתוך ידו של אבא מכותרת...
היה יום חם בספטמבר,
עצרנו במצפה אי שם,
מן הטיילת - מן נוף התכלת,
עולה תמונת ילדות כמו גל מים.
מן הטיילת - מנוף התכלת שמעל,
עולה תמונת ילדות כמו גל מים
