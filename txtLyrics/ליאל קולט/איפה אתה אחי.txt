הנחתי בשבילך על השולחן פרחים,
חיכיתי שתשוב, לראות אותך אחי.
רוח של חורף ואבא פתאום נשבר -
"הבן שלי רחוק, עכשיו הוא נעדר...".
רגע דומיה, ומאז הוא שותק.
אמא עצובה, הבית מתפרק.
חיים בתוך פאזל, אוספים שברי מידע,
ואם את קולי אתה שומע שתדע.
אמא מסתירה את הדמעות שלה,
בדממה חוזרת אל החדר,
רגע מביטה אל התמונה שלך,
לא מכבה אף פעם את האור,
עד שתחזור.
איפה אתה גר, היכן אתה ישן.
מי שומר אותך, על מה אתה חולם.
האם לפעמים אתה חושב עלי,
עוד מחכה שתחזור אלי.
איך הזמן עובר, הימים חולפים.
עוד חלום נופל כמו מגדל קלפים.
על השידה יבשו כבר הפרחים,
ואתה לא כאן לראות אותם אחי.
אמא מסתירה את הדמעות שלה...
