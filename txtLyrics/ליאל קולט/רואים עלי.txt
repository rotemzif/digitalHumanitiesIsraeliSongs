אני אוהבת את השתיקה
שתיקה רועמת בי ומתוקה
ועוד יותר חשוב להקשיב לך
תבין אותי, אני פה בשבילך
הכל הפוך, אתה ישן ביום
ובלילות אתה יכול לחלום
אני רוקדת, אתה צוחק
הלב שלי נפתח אבל אתה מתחמק
מחליפה צבעים ברגע
מסמיקה ומחווירה
מתקרבת ונשאבת
למרכז הסערה
הוא - קסם, הוא שירת חיי
אני לו, כך אומרות עיני
הוא פלא שנגלה אלי
אני לו, ורואים עלי...
מביט בי, כל מה שבפנים
אצלי רואים ישר על הפנים
אפילו רגשות הכי כמוסים
סודות, סופי משפט וכעסים
מחליפה צבעים ברגע...
מי ששקוף, מי שרגיש
מי שעטוף, מי שאדיש
מי שאוהב, מי שאהוב
מה שבלב - זה מה שחשוב
הוא קסם...
