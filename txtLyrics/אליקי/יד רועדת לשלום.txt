עוד יום עובר, עוד לב נדם
עוד לילה לא שקט נחתם
לב אמהות זועק כאב כה רב
הן די, מספיק, מספיק עם זה הקרב
בין מציאות לבין תקוה
משתוקקים רק לשלווה
קולות בוקעים מאדמה
של דם, כאב ונקמה
עוד יום עובר, עוד לב נדם....
הבט ילדי אל תוך עיני
אכן תקווה יש בפני
לך מגיע לחלום
על אהבה ועל שלום
עוד יום עובר, עוד לב נדם....
עוד קיץ, ושוב סתיו, ושוב עוד חורף
למלחמה נפנה העורף, 
אם הגענו עד הלום
נושיט יד רועדת לשלום	
עוד יום עובר, עוד לב נדם...
הלב זועק כאב כה רב
הן די מספיק עם זה הקרב
אם הגענו עד הלום
נושיט יד רועדת לשלום
יד רועדת...
