אז כתבתי את שמך על השלג כי חשבתי שזה ייגמר 
ועד שהבוקר יגיע אני לא אזכור אותך יותר 
אבל דמיינתי איך את משוטטת ברחובות לא מוכרים 
ואיך שאת מתפשטת בחדרים של אחרים 
ואיך שאת מחייכת והחיוך שלך מתעוות 
נוגעת וגומרת ורציתי שגם לי זה יקרה 
אז כתבתי את שמך על החוף בין העיר לבין השקיעה 
וחיכיתי שהים יבוא והגאות תשטוף את הקנאה 
אבל נזכרתי רק איך התאהבתי בך כמו יתוש בערפדה 
ואיך שהייתי מכור לך כמו למחט נגועה 
ואיך שהייתי תוקע סיכות בתוך בובת הוודו שלך 
צוחק ויודע שזה אף פעם לא נגמר 
ורציתי כל כך רציתי שיותר זה לא יהיה 
ורציתי כל כך רציתי רציתי שגם לך זה יקרה 
ואחרי שהלכת נשארתי לבד 
ואחרי שחזרת נשארתי לבד 
הייתי מתאהב רק בך או בך 
זה לא משנה כבר כי אין לי אותך
