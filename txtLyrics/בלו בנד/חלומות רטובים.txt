הלוואי שהיה לי ענן אחד משלי 
שיוריד עלי גשם כל פעם שאת תלכי 
שיוריד עלי שלג שגם לי יהיה פעם קר 
ואז לא תגידי שאני לא מרגיש שום דבר 
שיעטוף אותי כשתצעקי שיעיף אותי רחוק רחוק 
הלוואי שהיה לי ענן אחד ורוד 
והלוואי שהיתה לי בובה שנראית כמוך 
עם אותן העיניים והבדיחות הלא מצחיקות 
שתשב שם בשקט בדיוק כמו שהיית עושה 
שתלך איתי לסרט ונריב כל הדרך חזרה 
שתשכב איתי כשנשלים ושאף פעם לא תלך 
הלוואי שהיתה לי בובה כמעט בדיוק כמותך 
והלוואי שלא היה יורד גשם במשך מאה שנה 
הלוואי שלא היית אומרת את מה שבאמת חשבת 
הלוואי שלא היתה שם סכין כל פעם שהיית קרובה 
הלוואי שלא הייתי כזה עצוב ומאוהב. 
והלוואי שהיה לי עוד חלום אחד קטן 
שלא יעלם כמו כל אלה שהיו לפניו 
שיהיה צבעוני ושהפעם יהיה לו סוף טוב 
בלי כל כך הרבה גשם וגופה על החוף.
