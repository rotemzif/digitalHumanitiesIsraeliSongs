את נראית כמו מריונטה שחתכו לה את החוטים, 
מניפה את הידיים לכל הכיוונים,
מנסה להיאחז בכל דבר שזז 
אבל את רק משאירה שריטות על הגב. 
הצורה שלך מתעוותת, 
הגוף דועך כמו נר,
ילדים משחקים עד הערב
ואף אחד לא חוזר אל ביתך, 
המראה לא משקרת 
את הרבה יותר דומה לאיך שאמך נראתה
כשאת עוד היית ילדה. 
הם אמרו ואת תמיד האמנת
שיום אחד גם לך זה יקרה, 
אבל אחרי כל השנים האלה
ומאפרות היום שאחרי, 
את לאט לאט הבנת 
שאגדות זה לא אמת 
ויש אנשים שלהם 
זה אף פעם לא קורה
וככה הם מצאו אותך יום אחד 
כמו מריונטה שתלויה מהתקרה, 
מתנדנדת סתם ברוח 
בתוך דירה הפוכה 
ונראית כמו מריונטה 
שהפסידה לעצמה 
במשחק שלאף אחד אחר 
כבר לא היה אכפת מהתוצאה.
