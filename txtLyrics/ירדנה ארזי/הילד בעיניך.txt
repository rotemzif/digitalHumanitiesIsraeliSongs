עמוק עמוק באישוניך 
עולם קסום ומסתורי, 
ושוב הילד בעיניך 
עושה צמרמורת לעורי. 
כל הזהב וכל האופל 
והחיוך הנערי, 
פרש בודד, דוהר לאופק 
עם השריון השברירי. 
כדור השחר בידיך 
ואור נשבר ומתפצל, 
וריח קיץ לבגדיך 
ולדבריך צבע צל. 
עמוק עמוק באישוניך 
החרבות המפלחות, 
ושוב הילד בעיניך 
שובר אותי לחתיכות. 
פרש בודד, ענף קטוף 
קשה לחיות ללא ליטוף. 
מבט חודר, משפט חטוף 
קשה לחיות ללא ליטוף. 
כדור השחר בידיך...
