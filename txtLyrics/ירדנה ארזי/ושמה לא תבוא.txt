את העיניים שאתה פקחת,
כבר אי אפשר יהיה לסגור.
ואת היד שבידך לקחת,
כבר אי אפשר יהיה לשבור.
וגם אם מנגד תראה את האופק
ושמה לא תבוא - 
נזכור איך בתוך ים האופל,
ממך למדנו לקוות.
את התמונה שאתה ציירת,
כבר אי אפשר יהיה למחוק.
ואת החלום שאתה הערת,
כבר אי אפשר להרדים ולדחוק.
וגם אם מנגד תראה את האופק...
כי יש אנשים שעשו מלאכתם
ויש אנשים שהולכים לדרכם - 
אבל יש אנשים כמוך,
שלא הולכים הביתה לעולם.
וגם אם מנגד תראה את האופק....
