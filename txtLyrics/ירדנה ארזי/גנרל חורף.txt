הייתי אביב בחייו של גנרל חורף. 
גנרל חורף לא ישכח לי את זה... 
איך עטפתי במעיל את כתפו עד העורף. 
עד היום המעיל את כתפיו מכסה. 
הייתי אביב בחייו של גנרל חורף. 
גנרל חורף לא ישכח לעולם... 
בשבילו אני אביב, בשבילי הוא היסטוריה, 
או מזכרת גשומה, או חלום מוגשם. 
ולא הרבה אביבים לי מלאו כשנפגשנו, 
לא מעט חורפים הוא לצידי שכב, 
והעונות התחלפו לאט ככל שביקשנו, 
עד שהפך גם החורף שבליבו לסתיו. 
הייתי אביב בחייו של גנרל חורף. 
גנרל חורף עוד נזכר בחיוך... 
איך ניגבתי עננים ממצחו היגע, 
איך ליטפתי לחיו בנוצה של פוך. 
הייתי אביב בחייו של גנרל חורף. 
גנרל חורף לא ישכח לי את זה...
