מתוך שאהבתי אותך, 
מתוך שבאו דברים, 
מתוך שישנתי ליד גופך, 
התחברו עננים. 
אינני יודעת לאן זה הולך: 
קדימה או אחור. 
פשוט כל כך בחשיכה, 
קשה כל כך באור. 
מתוך שהייתי לצידך מונחת, 
צמחו עצים וגבהו הרים, 
והלכו נהרות. 
תשוקה רבה הייתה בגופי: 
הרעב תמיד לבאות. 
וכל אותו הלילה 
לא ידעתי לחכות. 
וגופך היה דרוך כולו, 
ושקט ורחוק. 
ורק בזוית הפה לפעמים 
נחה בת צחוק. 
מתןך שהייתי... 
כל הימים שלנו, 
היו כמו סימן למשהו 
שמתרחש במסתרים. 
לפעמים קבלנו רמז. 
אבל רוב הזמן היינו 
במסע הזה כמו שני זרים. 
מתוך שהייתי...
