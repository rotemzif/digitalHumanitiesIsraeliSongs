היי, היי,
שאו רגליים ותנו ידיים
כאיש אחד.
היי, היי,
נרקוד כמו פעם ריקוד עם טעם
שלא אבד.
שובי הרמוניקה, שובי ההורה
המפוחית והחליל
יחד נרקודה ויחד נחזורה
אל ה"אל יבנה הגליל".
מערב עד בוקר, מבוקר עד ערב
יש לנו כח לעוד ועוד
מבוקר עד ערב, מערב עד בוקר
אנו נוסיף לרקוד.
היי, היי,
מה נהדרת היתה הדרך
ומה פראית.
היי, היי,
לילות החושך, ימי האושר
בחצאית.
צעד ימינה, ימינה ושמאלה
הופה וצעד תימני
גם אם הופלנו, שנית לא ניפולה
יש לשירנו קול שני.
מערב עד בוקר...
היי, היי,
הן אתמולנו חלף איננו
נשכח הכל.
היי, היי,
מחר בוקע יפה פי מאה
מהאתמול.
שובי הרמוניקה, שובי ההורה
המנדולינה והתוף
מה שהיה לעולם לא יחזורה
אך הריקוד יחיה בלי סוף.
מערב עד בוקר...
