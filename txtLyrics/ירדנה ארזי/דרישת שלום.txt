מחורצים ענפי הזית
כפני הוותיקים,
געגועים צובטים עדיין
כשהדרורים נוסקים.
הילדים שקועים בינתיים
בסוד המשחקים,
טירונים חולמים על בית
וזקנים על מרחקים.
בואי רוח ים
עם טפיחת כנפי יונה
והביאי מאי שם
עוד דרישת שלום חמה.
בואי נכונה
אל הלחי השחומה,
בואי רוח ים
עם טפיחת כנפי יונה.
שעת ערבית לאט נגמלת
מלהט החמה,
חלון נפתח, נפתחת דלת
ובשכונה תכונה.
עוד ההורים זקוקים לילד
ועיר לשאונה,
ואנחנו זה לאלה
והשיר למנגינה.
בואי רוח ים...
ויד סמויה כמו אוספת
את כל המכאובים
אף משאלה לא מתעייפת
לראות זמנים טובים
למצוא שמחה בסוף העצב
לחיות בין אוהבים
אם קרובה את, שעת החסד,
היכנסי לכאן ושבי.
בואי רוח ים...
