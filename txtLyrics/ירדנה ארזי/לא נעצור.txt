לנו קוראים המרחקים
הפתוחים הארוכים
ההרים, העמקים
לא נעצור.
זו הריצה שאין לה סוף
אין לה בית אין לה חוף
לא להגיע רק לשאוף
לא לעצור.
ארץ גדולה ורבה
אין לנו בה רגע מנוח
לנו קורא המרחב
האופק הבהיר.
ארץ גדולה ורבה
ועל גבה אלף שנותיה
לנו קורא המרחב
לבנו עוד צעיר.
אין לנו רגע לחלום
לא בלילה לא ביום
רק לנוע ולנשום
לא לעצור.
באפלה, בסערה,
גם בטוב, גם ברע
אם התחלנו אין ברירה
לא נעצור.
ארץ גדולה ורבה...
לא יעצרנו הכאב
לא הלהט הצורב
כל עוד פועם בנו הלב
לא נעצור.
ארץ גדולה ורבה...
