אהבתנו היא תשבץ: 
נפתר לאט בין כשלונות להצלחה. 
לא תמיד יש הגדרות. 
ישנן מילים לא מתחברות 
בינך לביני, ביני לבינך. 
אהבתנו היא תשבץ: 
נפתר לאט בין מחיקות למבוכה. 
מאות לאות בכתב קטן. 
מה מאונך, מה מאוזן 
בינך לביני, ביני לבינך? 
אהבתנו היא תשבץ: 
נפתר בין אור לחשכה 
בינך לביני, ביני לבינך. 
אהבתנו היא תשבץ: 
נפתר בין אור לחשכה 
בינך לביני, ביני לבינך. 
אהבתנו היא תשבץ: 
נפתר לאט בין צחוק לאנחה. 
מילים טובות, מילים רעות. 
ופה ושם נופלות שגיאות, 
בינך לביני, ביני לבינך. 
אהבתנו היא תשבץ: 
נפתר לאט בין עבודה למנוחה. 
שנים עוברות נותנות עצות. 
ומתמלאות המשבצות 
בינך לביני, ביני לבינך. 
אהבתנו היא תשבץ... 
לא זכינו בפרסים, 
אך לפעמים קורים ניסים 
בינך לביני, ביני לבינך.
