זה היה ריקוד לשניים
על מרפסת מול הים
צעד בארבע עיניים
בסגנון ישן ותם
צעד בארבע עיניים
בסגנון ישן ותם.
יד אחת כתף חובקת -
האחרת בידך,
מעייניך לא חומקת - צעדי מול צעדך,
העולם היה בורח כשרקדנו - לאיבוד,
ואפילו הירח - נע בקצב הריקוד.
זה היה ריקוד לשניים...
בריקוד הזה של פעם,
אי אפשר היה לראות,
כן היה בו איזה טעם - ורצון לעוד ועוד
בליבי אני זוכרת - איך בשקט, בהסתר,
לי לחשת - "אין אחרת", ועניתי - "אין אחר".
זה היה ריקוד לשניים...
אך היכן היא התזמורת -
הפסנתר הכינורות,
עוד מעט כבר סוף אשמורת - עוד מעט כיבוי אורות,
מעלינו השמיים - כמו חופה של כוכבים,
אך היכן היכן השניים - בריקוד האוהבים.
זה היה ריקוד לשניים....
