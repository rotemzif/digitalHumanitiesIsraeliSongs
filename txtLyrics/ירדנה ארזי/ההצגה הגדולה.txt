המסך שוב עולה
על במה עגולה
אור השמש מלא
תפאורה כחלחלה
מתחילה הצגה
שקיצבה רצחני
סיפורי עשיר ועני
הצגה אין סופית
לא נגמרת לעד
מליוני משתתפים
אך צופה בה אחד
הוא צופה בכולם
וכולם בידו
וכולנו כאן בחסדו
כן, כולנו כאן בחסדו .
באנו לכאן
באנו מזמן
באנו לכאן במסע לילי
כל שניתן
רגע קטן
רגע לך רגע לך רגע לי .
הפתעות עד בלי די
ותמונה בתמונה
אבל יד הבמאי
מנוסה אמונה
אם סיפור מאכזב
הוא מרעיד הבמה
וקורא לאש לשממה
כל שורה גורלית
כל תפקיד ותפקיד
אך סמויה התכלית
וסמוי העתיד
אך נצליח אולי
להפריח יונים
ולגדל כמה שחקנים
ולגדל כמה שחקנים .
באנו לכאן...
