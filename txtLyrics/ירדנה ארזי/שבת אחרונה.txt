זאת רק אומר לך חביבתי
זאת רק ולא יותר
סבול סבלתי, שתקתי, כאב לי, ויתרתי
ליבי בי תמיד היה ער
למה, מדוע אמרי לי, הגידי
זאת רק ולא יותר
למה בגדת בי הגידי, שיקרת לי הגידי
גלי זאת, ירווח לי מזעיר
זאת שבת אחרונה היא
לא אבוא עוד אלייך
לא אראה עוד פנייך
אהובתי
בעיניי זאת ראיתי
איך שאת מחבקת 
ונשק מנשקת 
את פני שונאי
לא אוכל כבר לבלות יותר איתך
ייקחך הוא, אהובך ייקח
אם ניצוץ רחמים בך יש
ליל שבת לי הקדישי
אז ודאי שוב תרגישי 
אהבת אש
זאת רק אומר לך חביבתי
זאת רק ולא יותר
סבול סבלתי, שתקתי, כאב לי, ויתרתי
ליבי בי תמיד היה ער
