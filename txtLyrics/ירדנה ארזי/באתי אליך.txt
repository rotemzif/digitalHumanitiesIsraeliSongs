שחף דואה על חלקת הים
ובגבעות תור ילדות נחלם
צמח חולות בפריחה
על יבשתו המלוחה
באתי אליך עם מה ששאלתי ממך
תעתועי בנאות מדבר
ונעורי בענבי הבר
כאן באבני המקום
הגעגוע ישכון
באתי אליך לשים בנפשנו שלום
הו הו הו
מים חיים בארצות חמה
הו הו הו
באפיקיך נשבר צמא
הד חלילים רחוקים
שב מכרמי הזיתים
באתי אליך עם כל גבעולי הדקים
על העצים השרף ניתך
ובשדות הזהב נשפך
למרגלות הברושים
דשא מכה שורשים
באתי אליך וכל ענפי נרגשים
הו הו הו
מים חיים בארצות חמה
הו הו הו
באפיקיך נשבר צמא
טעם פרות העונה
כמו אהבה ראשונה
באתי אליך עם בת שירתי הקטנה
