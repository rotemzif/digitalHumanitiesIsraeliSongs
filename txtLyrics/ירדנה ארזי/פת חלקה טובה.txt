לפעמים לב רועד לשמע,
קול תפילת הזורעים בדמע,
ממתינה עד בצורת תעבור,
ופתע תחזור, מחייך ברוך
צליל החג, עוד שנה עוברת,
שוב מוצאת את עצמי זוכרת,
שביל עפר ורגלי היחפות,
אורבות בשערך לקדם דמותך
ובעוברי היום מנסה לאמר,
תראה הכל יהיה עוד טוב
הן עוד לא נגמר,
שבעת מינים חבים עוד חוב
פת חלקה טובה,
שעוד תרווה באמונה את צמאונה
צל ענן נח שוב על שדותינו,
קשת שוב מאירה פנינו
מקשיבה, כל הטוהר מסביב,
הכפור והאביב מטביעים דמותם
