מה מעט אפשר היה לומר לה לאישה 
שבכתה המומה על מתיה? 
היא ישבה על אבן ששרדה לה מביתה 
וכל הגשם לא שטף את דמעתה. 
חוס על אלה שסנוור אותם הפחד, 
לא ראו איש את אחיו 
ולא ידעו מה להשיב. 
מה מעט אפשר היה לומר לה לאישה 
שחרש היגון את לחייה? 
כה רבים כיסתה האדמה הישישה 
ומי יאמר את המילה שנתבקשה? 
מה מעט אפשר היה לומר לה לאישה 
שהבכי הרעיד את כתפיה? 
איך יוכל אדם להתכחש לאסונה 
ולהמשיך כמו לא שמע את הקינה? 
חוס על אלה שאיבה בהם מושלת, 
אם לחיות הם נועדו, 
מתי, מתי הם ילמדו? 
חוס על אלה שסנוור אותם הפחד, 
לא ראו איש את אחיו 
ולא ידעו מה להשיב.
