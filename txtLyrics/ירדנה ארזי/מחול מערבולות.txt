שם היא אמרה לו אל ליבך אגיע
גם אם תהיה מלאך בקצה רקיע
עד חמה, עד רעב, ועד צמא
שם על סוסה בחוף היתה דוהרת
שם בעיניה אש היתה בוערת
עד בלותי, עד גם אם אמצא מותי
שם על הצוק גילתה פתאום את אהובה
שם גחלים גחלים התאחדו ללהבה
וכמו ניתק גופם לפתע מן האדמה
שם גם ניתק חלומה
שם על צוקים אשה מול ים עומדת
שם הגלים ראו אותה רוקדת
ים נהם, גם סוסה הביט נדהם
שם על צוקים בקצה עולם רוקדת
גם מתהום כחולה אינה פוחדת
על ההר סוס בבהלה דהר
שם על הצוק רקדה ריקוד מערבולות
שם התפתלה כלה עולה במחולות
פתאום ניתקו בלאט רגליה מן האדמה
אל אהובה היא עולה
שמש גדולה צללה
