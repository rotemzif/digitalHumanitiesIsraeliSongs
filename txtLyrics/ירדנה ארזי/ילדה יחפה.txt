ילדה יחפה קלועת צמות, 
שירי לי שירי לי שיר מולדת! 
היו לך כל כך הרבה מנגינות, 
הגידי ממי את כל כך מפחדת? 
פנייך חתומות כפני שעווה, 
שפתייך צמאות למים. 
ראשך שמוט ללא גאווה, 
אל תעצמי את עינייך! 
ילדה יחפה קלועת צמות, 
שירי לי שירי לי שיר מולדת! 
מה יגדל בארץ שלי מה יפרח לך, 
דם המכבים או פרחי לילך? 
ילדה יחפה קלועת צמות, 
האם את עדיין זוכרת אותי? 
הלכתי איתך אחוזת חלומות 
אני ורבים אחרים שכמותי! 
פנייך חתומות כפני שעווה...
