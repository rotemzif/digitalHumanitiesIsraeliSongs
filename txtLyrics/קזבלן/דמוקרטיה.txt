הדמוקרטיה זה שוויון
בין עני לבעל הון
אבל צריך עוד לברר
מדוע יש שווים יותר
דמו דמו דמוקרטיה...
אם יש לך תלונה קשה
אל תגלה זאת לאישה
אל תערער את זה החוק,
באופן דמוקרטי שתוק!
דמו דמו דמוקרטיה...
הספרדים אצלנו רוב
אך מי יושב אצלנו טוב
האשכנזים וזה לא צחוק
כי הם המציאו את החוק
דמו דמו דמוקרטיה...
בדמוקרטיה מה שטוב
קלל אותה יום יום ברחוב
היא לא תשמע ולא תאמר
גם אם תצעק פה עד מחר
דמו דמו דמוקרטיה...
זה שבשטח פה שולט,
משטר וסדר בהחלט
לכל אדם שלא מבין
כאן מדברת הסכין
דמו דמו דמוקרטיה...
הדמוקרטיה היא תקווה
אשר דורכת במקומה
ובאמת אם רק תביט
הולכת היא אחורנית
דמו דמו דמוקרטיה...
בדמוקרטיה יש מזון
תמיד למי שיש ממון
באופן דמוקרטי רב
אפשר לגווע ברעב
דמו דמו דמוקרטיה...
הדמוקרטיה זה משחק
ששם יושב פקיד נחמד
למי שבא תמיד יאמר
"אולי חבוב תבוא מחר"
דמו דמו דמוקרטיה...
