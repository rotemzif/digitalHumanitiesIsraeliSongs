אם תבואי הלילה, אם תבואי אלי
זרועותי אפרוש אלייך אכסך בנשיקותי
על כתפי ראשך אניח, אלטף את שערך
בימיני אחבוק מותנייך ובשמאל אתמוך ראשך
אקרב שפתי אלייך לשפתייך אנשק
לעינייך ללחייך, לכתפך, לצווארך
אל תהיי דלתך סוגרת ובכאב מענה את לבבך
תני ידך ביד אוהבת ולעולם לא תהיי לבדך
לא אשבע מנשיקותייך, לא ארווה מלשונך
אוסיף אגמע מבין שפתייך, מתק צוף אהבתך
ואוהב אותך בלהט עד לגוף אחד נהיה 
ולאחר ברק ורעם לא ארחק ולא אפנה
בחיקך ראשי אניח כתינוק אשר ירווה
ואשן עד שיפציע אור השחר יעלה
