שעת לילה מאוחרת, את שבויה בחלום,
מוצא עצמי מתאים נשימותיי לשלך.
לראשונה מזה שנים כתבתי לך מכתב היום,
בער בי לספר כמה אוהב אותך.
שעת לילה מאוחרת, וַאני לא נרדם,
שוב מדמיין אותך כשאת קוראת מליבי.
סוער כנער מאוהב, רק שמחר יבוא מוקדם -
עם הזריחה תביני מה את בשבילי.
תמצאי כל כך הרבה גם בין השורות.
אם לא הייתי ברור אז במילים אחרות:
אני אוהב ללא גבולות, ללא חוקים, ללא לֵאוּת,
אהבה שלחיי נותנת כל המשמעות.
ואת יפה בכל מובן,
לכתוב כל יום אני מוכן
שלאהוב אותך, אישה שלי, זו זכות.
שעת לילה מאוחרת, כבר הכיתי על חטא
על כל החסכים, על המובן מאליו,
כשלך מגיע לקבל ככל שרק תוכלי לשאת...
פתחתי דף חדש, הכל פה בַמכתב.
תמצאי כל כך הרבה גם בין השורות.
אם לא הייתי ברור אז במילים אחרות:
אני אוהב ללא גבולות, ללא חוקים, ללא לֵאוּת,
אהבה שלחיי נותנת כל המשמעות.
ואת יפה בכל מובן,
לכתוב כל יום אני מוכן
שלאהוב אותך, אישה שלי, זו זכות.
