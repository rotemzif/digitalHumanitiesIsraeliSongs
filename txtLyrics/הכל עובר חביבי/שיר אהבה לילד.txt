יש ילד אחד אצלי בשכונה
שתמיד רציתי להכיר
קשה לי עכשיו לדעת למה
קשה לי להסביר
כשאני במיטה מנמנמת
מכסה את הראש בשמיכה
אז אני לעצמי מדמיינת
מתנות שהייתי רוצה
הייתי רוצה אופניים
או בובה שיושבת על סיר
ולדעת לקפוץ ראש למים
והכי בעולם להכיר
להכיר אותו
ולכתוב לו אולי איזה שיר
כשבבוקר אני מתעוררת
והתריס מעלי עוד סגור
יש חלום שאני בו נזכרת
ותמיד הוא נמצא בסיפור
הייתי רוצה להביא לו
את האוסף שלי הקטן
ואפילו את מה שאני לא
רוצה להראות לכולן
ת'תמונה שלי
כשהייתי קטנטונת בגן
