ידעתי את עוניך ושמחותייך
מדברך וירקותך
וכאבך וברכותייך
אהבתך
כוכב תועה נגלה לי בהרייך
וגשרייך על תהום
ותדהמה בחדרייך
לילה ויום
ועוד לא מאוחר לי
לשאול לך לשלום
מכאן ועד מחר לי
שעות רבות לחלום
ראיתי איש רוכן על אבנייך
מלחש כמתוודה
ראיתי נער מבנייך
נער שדה
ראיתי ילד קט על שפת המים
כפרחים כפות רגליו
וציפורים יפות כנפיים
עפו אליו
ועוד לא מאוחר לי
לשאול לך לשלום
מכאן ועד מחר לי
שעות רבות לחלום
לה לה לה...
ידעתי את עוניך ושמחותייך
מדברך וירקותך
וכאבך וברכותייך
אהבתך
