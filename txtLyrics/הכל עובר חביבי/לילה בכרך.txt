לילה בכרך הפשיל את המסך
על כל פרטי פרטיו
הד אחרון, כוכב התיאטרון
חזר על שורותיו
ואנחנו בין היתר
בגלוי וגם בסתר
דרמה קטנה נרקמת בפינה
במכונית חונה
זוג מסודר פוסע בהדר
בלבוש החתונה
התקווה שעוד לא פגה
נעה ברחובות ונדה
עיקר העיקרים, אנחנו נשארים
ביחד או לחוד
דו שיח מקומי, אתה וגם אני
ללא קריאות עידוד
ואנחנו בין היתר
בגלוי וגם בסתר
עיקר העיקרים, אנחנו נשארים
ביחד או לחוד
דו שיח מקומי, אתה וגם אני
ללא קריאות עידוד
התקווה שעוד לא פגה
נעה ברחובות ונדה
על לוח הבטון שלוש דמעות קרטון
יורדות לראווה
פנס אחד יתום שולח אור כתום
על פני העזובה
ואנחנו בין היתר
בגלוי וגם בסתר
עיקר העיקרים...
ירח מתכתי כמו בלש פרטי
טווה את רשתותיו
בבטן הפסנתר פועם ומנתר
השיר שלא נכתב
התקווה שעוד לא פגה
נעה ברחובות ונדה
עיקר העיקרים...
