חמסינים במשלט
הזמן זוחל לאט
כל יום כמו שבת נמתח.
חיל עגום קלסתר
ולו זקן דוקר
עם ערב יהרהר לו כך.
אולי נתפוס חמור או ג'יפ שיעברו בדרך
קפיצה קלה לתל אביב וכבר בחזרה,
נשרוק בקול נורא חביב לנערה עם פרח
והיא תמתין ב"מוגרבי" בשש ועשרה,
ולשוטר גיבור שיצווה: "עצור!"
נסביר יחדיו את המצב והלאה נעבור,
בקצב מסדרים נצעד קדימה לקולנוע
אנחנו גרעינים נפצח והיא תזיל דמעה
ואז בקול נורא גברי שקט אבל רב-כוח
את נשמתה נרגיע וככה לה נאמר:
חמסינים במשלט ...
אולי אחי נקדים מעט אולי נצא בבוקר
הבוקר הוא שעה נאה כל כך לעסקים,
נקנה מגרש בזיל הזול, נמכור אותו ביוקר
ובצפון דירה נשכורה בתנאים נוחים.
ולכל עובר ושב נסביר את המצב
לו רק ידעת איזה איזה איזה מין שרב,
בשתים עשרה לשפת הים נצא על אופנוע
פלאפל וגם תירס חם וגברת במחשוף,
אל "דן" או אל "אכדיה" לפייב אוקלוק נבואה
נפגוש תיירת בת מאה ולה נאמר בסוד:
חמסינים במשלט ...
בארבע ושלושים דקות נטוס משם רוולה
שמועה חמה על כוס קפה לגמוע ולמות,
את כל הנערות נמדוד מלמטה עד למעלה
ונברר בינתיים מה חדש באמנות,
בלובן צוארון נדהר לתיאטרון
ובלב רגיש פרחים נגיש לחנה'לה מרון,
אחר חצות בבאר נרקוד אני ואת בנחת
שמענו על מקום חדש שזה עתה נפתח,
ושם עם כוס ליקר נשב על המחצלת יחד
ובחליפות של ערב נזמר שירי פלמ"ח.
עצוב לי שם כל כך
אקומה ואברח
אשובה לי את המשלט.
חמסינים במשלט
הזמן זוחל לאט
ושוב אני לבד לבד.
