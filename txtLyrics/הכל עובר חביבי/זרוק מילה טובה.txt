גם כשענן כבד רובץ מעל 
ואין מזל ונשבר בכלל 
זרוק מילה טובה ושמור על המורל 
(לא קל) 
גם כשעליך ניתכות מכות 
אסור לשקוט ואסור לבכות 
זרוק מילה טובה על אף המועקות. 
פעם לא גמרת חודש 
ועכשיו שבוע 
פעם עוד אמרת זה עובר 
זה לא קבוע-אתה תקוע. 
מה הטעם ליילל ולקונן? 
ולהתחנן ולהיות מסכן? 
זרוק מילה טובה לפני שתזדקן. 
לי יש תוכנית (לה יש תוכנית) 
מהפכנית (מהפכנית) 
כל כך פשוטה וגאונית 
אחזור עליה כאן שנית 
דרושה תפנית. 
אינכם לבד (אינכם לבד) 
הושיטו יד (הושיטו יד) 
זו עצתי לכל אחד 
הן החיים קצרים מדי-כדאי (ודאי). 
גם כשהכל נראה שחור משחור 
נסה לזכור וחכה לאור 
זרוק מילה טובה לפני שתעבור - 
עזור. 
מה הטעם לנתח ולומר: 
"זה רע ומר" "ואולי נגמר" 
זרוק מילה טובה 
חייך על המשמר. 
פעם לא גמרת חודש... 
מה הטעם ליילל ולקונן? 
ולהתחנן ולהיות מסכן? 
זרוק מילה טובה לפני שתזדקן. 
גם כשענן כבד רובץ מעל...
