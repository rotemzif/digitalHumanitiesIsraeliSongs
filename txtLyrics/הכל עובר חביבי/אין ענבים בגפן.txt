אין ענבים בגפן
ואין תאנים בתאנה
והעלה נובל ויורד הצל
ואין לו תקנה
והדלת לאט על צירה תיסוב
הדלת על צירה סובבת
לפעמים לרע ולפעמים לטוב
מי ידע מה יבוא בדלת
והדלת תיסוב לאט על צירה
ואת ישנה וחולמת
ויש חלום רע ויש חלום טוב
מי ידע על מה את חולמת
והדלת לאט תיסוב על צירה
ואיש זר צופה בשנתך
ואני לא איתך אך אני רואה
איך גופך בצמא מתהפך
והדלת תיסוב על צירה לאט
ואיש זר כבר עומד בחדרך
ואני לא איתך רק ליבי נחרד
כי צל זר כבר גוהר על גופך
ואעבור עליך ואראך בעיניים
והנה עתך עת דודים
אבל דודיך, הו דודיך
אותם יקטפו אחרים
אין ענבים בגפן
ואין תאנים בתאנה
והעלה נובל ויורד הצל
ואין לנו תקנה.
