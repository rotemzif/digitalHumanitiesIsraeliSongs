קרן אור אחת בהירה,
עננים כבדים מאירה,
בין הטיפות רוקדת בקשת,
ולבבות בלחש מעירה.
קרן אור אחת בהירה,
היא תשמור עלי מכל רע,
ומעליי עולה לה הקשת,
ברית עתיקה בינינו מזכירה.
אם תשוב אלי לא אזכור,
איך כיסה ענן את האור,
קרן אחת קטנטונת, 
אותי שוב תוביל לה בשיר, אל האור,
קרן אור קטנה...
קרן אור אחת ענוגה,
בענן אפור נמוגה,
ומבטי אליה קמע,
שבנפשי היא שוב תיגע, תיגע.
קרן אור קוראת לי לבוא,
מעוררת בי שוב תקוות,
ולבבי נעול על בריח,
את שעריו יפתח לאהבות.
אם תשוב אלי לא אזכור...
