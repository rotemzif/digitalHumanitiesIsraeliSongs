אם היית באה היית בוכה משמחה,
הכנתי לכבודך פרחים.
אנשים באו לבושים כל כך יפה,
אפיתי עוגה, כתבתי את שמך בסוכריות אהבה.
ציירתי את הבית בקישוטים מקסימים,
פיזרתי בושם שאת אוהבת,
אספתי לכבודך מנגינות נעורים בשם הזכרון והרגש,
ביקשתי את הגשם שיטפטף בעדינות על החלון,
את הלילה ביקשתי שיבוא לאיטו,
כמו אותו לילה שהביאך לעולם.
התרחצתי, הסתרקתי, ולבשתי לכבודך בגדים חדשים,
בחדרך הנחתי ציור חדש ובו לראשונה את מצוירת שמחה.
חיכיתי לאחל לך...
חיכינו לך כל כך הרבה זמן וכמו תמיד לא באת.
