בחוץ מסתובבת מגיפה
אולי אצא ואתלחש איתה
ובסוף אדבק
לקיר השכחה
ושם אחרוט
דברי תוכחה
ואז אתגונן
מפינותיו החדות
בידי הרכות והחשופות
עד שאמצא
את המעגל
הלכתי בעיר
בעיר בוכייה
אבל נפשי
נפשי הומייה
וברחוב 
החלטתי לכתוב
עת לשנוא ועת לאהוב
עת לחבק ועת ולנתק
עת לצחקק ועת לפרק
עד שתמצא
את המעגל
פגשתי אישה
היא הביטה בפניי
ולמענה כיסיתי בידי
חיוך אפל מתחתית התהום
מציאות או שזה חלום
זמן שהופך לשעון מתקתק
כוכב שנופל ועליי הוא צוחק
עד שתמצא את המעגל
ועכשיו אתם תוהים 
לאן אני הולך
בעיר אבודה עצות לא אובד
עט לשקר בשיר מנייר
ומחשב לספר 
על מה שנשאר
מה שמחקנו
ומה שנמחק
אקדח שירינו בו כדור סרק
עד שנמצא את המעגל
