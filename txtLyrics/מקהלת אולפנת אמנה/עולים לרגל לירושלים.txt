מעל פסגת הר הצופים
שרו לך אלפי שירים
אם אשכחך ירושלים
איך חיכינו שנות אלפיים
בצבעי זהב קשרנו
לראשך כתרי מלכות
שיר רחוק איתו מביא לי
געגוע של ילדות
כך באים עולים לרגל
מארבע רוחות שמים
עיר דוד ועיר הקודש
לב עולם - ירושלים
כך באים עולים לרגל
מביאים מנחת שלום
מניפים קושרים לך דגל
ורוקמים איתך חלום
מן הכפר ומן העיר
אור ניצת עולה בהיר
על עירי ירושלים
שם שכינה תפרוש כנפים
כאן שרים לך אהבה
מבקשים למצוא שלוה
בחיקך עיר יפיפה
כל הטוהר המופלא
כך באים עולים לרגל...
את חלום ואת ממש
והלב הומה נרגש
הררייך אבנייך
אש תמיד ירושלים
על חומותיך עיר דוד
היום יפה את מתמיד
אשמור כעל בבת עיני
ולא תשכח גם ימיני
כך באים עולים לרגל...
