כשיומי בדמדומים שוקע 
כשבתוך נפשי כבה האור 
יש לך את הכוח לשכנע 
יש בך את הכוח לעזור  
כשאני עייף בלי מצב רוח 
את תמיד נוטעת בי תקווה 
איתך אני מרגיש בטוח 
מכסה אותי באהבה 
דרך ארוכה כל כך ביחד 
יש לנו הרבה על מה לשמור 
כי בנינו בית משלנו 
יש לנו תמיד לאן לחזור 
כשאני נושר כמו עלה שלכת 
את תמיד איתי על המשמר 
בחוטים שלך תמיד מושכת 
המשחק אף פעם לא ניגמר 
כשהטעם על שפתי מעט מלוח 
שנשקתי לעינייך הדומעות 
העתיד שלנו עוד פתוח 
בין המשברים  והתקוות  
דרך ארוכה עברנו ביחד 
יש לנו הרבה על מה לשמור 
כי בנינו בית משלנו 
יש לנו תמיד לאן לחזור
