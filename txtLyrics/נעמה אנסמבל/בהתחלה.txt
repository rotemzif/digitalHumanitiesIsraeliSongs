בהתחלה היה קשה 
הייתה מילה 
אך לא הייתה שום דרך לגשר
אך באוויר היו דברים 
ואיזה שיר 
פתאום החל לפרום את הקשרים 
ואחר כך הלב נפתח 
ולא היינו עוד זרים כל כך
ולא רבצה בנינו שום בדידות 
רק שיר 
והתחלה קטנה של ידידות
ובהמשך זה גם לא קל
יודעים כבר איך 
ויש תמיד בסוף איזה הבל 
אך באוויר צבעים פורחים 
והד של שירים 
אשר מוביל אותנו בדרכים 
ואחר כך..
וגם מחר יהיה קשה
יהיה עוד הר
ולא תהיה פסגה שתתגשם 
אך באוויר יהיה דבר מה 
ואיזה שיר
יפריח מחדש את הנשמה 
ואחר כך..
