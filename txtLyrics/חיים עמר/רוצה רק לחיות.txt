לא רוצה בחלקי תהילת נצחים 
ולא מצבה לזכרי. 
לא רוצה לספר עלילות מנצחים, 
ולשיר לך "ארצי" מקברי. 
לא רוצה עוד לשמוע תרועות חצוצרה, 
ולצעוד בשדות של זרים. 
לא רוצה מליצות על כבוד וגבורה, 
ולמות בנופים אחרים. 
רוצה רק להיות, רוצה רק להיות 
לחוש ולשמוח, לשמוע לראות. 
רוצה את ימיי לחיות עד שוכרה 
לשמוע עוד שיר, לאהוב נערה. 
לצחוק ולבכות, לעשות גם שטויות. 
ולחיות כן לחיות, רק לחיות. 
לא רוצה להוביל פלוגות אל הקרב, 
ולהיות לתפארת עמי. 
להדהיר מרכבות של ברזל במרחב, 
ורחוב שינציח את שמי. 
לא רוצה מצעדים ושירי מלחמה, 
ואלבום חברים מספרים. 
לא רוצה הספדים של גדולי האומה 
על מותי בנופים אחרים. 
רוצה רק להיות...
