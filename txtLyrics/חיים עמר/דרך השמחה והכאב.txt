חיפשתי דרכים להראות לך,
את מה שיש לי על הלב
דרכים שונות ומשונות
דרך השמחה והכאב
חיפשתי מילים להגיד לך
את מה שיושב לי בפנים
מילים מהרחוב או מספר טוב
או מילים שנעלמו עם השנים
ומה שלא עשיתי 
ואיך שלא ניסיתי
תמיד תמיד יצא לי
אותו משפט בנאלי
שנשמע תמיד תמיד כל כך
והוא פשוט לא מסובך
אני אוהב אותך
חיפשתי תשובות לענות לך
על כל אותן ספקות
על דרך המשל והצחוק הקל
כשביננו רעמו השתיקות
רציתי כל כך לגלות לך
את מה שיש בתוכי
ויכול להיות שאמרתי שטיות 
כי פחדתי שתלכי
