בבוקר קר אחד
סיגל התעוררה
הציצה במראה
ונראתה זרה!
אבוי לה מה קרה
סיגל כה נבהלה
בתוך הפה שלה
הרוח טיילה!
איך זה קרה לה?
שן אחת נשרה לה.
איך זה קרה לה?
שן אחת נשרה לה.
חיש אצה לאמבט
לראות עצמה הבת
לראות העוד בכלל
שיניים לסיגל
שיניים שיפשפה
הרטיבה וילונות
בחור שם-אין-לה-שן
התיזה סילונות.
איך זה קרה לה...
ובכיתה צמחה
האין-שן לברכה
סעגל היא עתה
מלכת כל הכיתה
אחרי כל הברה
צוחקת המורה
ללא כל אזהרה
יוצאת לה מין שריקה.
איך זה קרה לה...
שיני הפה תמהות
"היכן היא שן אחות?"
איך שן פה תתישן
ואיך קורה "אין-שן"?
ורק זו הלשון
איננה מבינה
"על מה הריגשון
יש לה עכשיו - חלון!"
כן זה קרה לה
שן אחת נשרה לה.
