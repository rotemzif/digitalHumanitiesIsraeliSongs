אח, הימים הבוערים
והחול הנמס
והלילות הבהירים
וריחות הפרדס.
והטיארות בשמיים
ותיקתוקי באר המים
ילדות שלי, ילדות שלי
ועץ התות עלי גוחן
והחתול המתחנן
ילדות שלי, ילדות שלי,
את, רחוקה לי עד מאוד
את הילדה עם הצמות
הסתובבי, הסתובבי
את בלבבי, את בלבבי
ילדות שלי, ילדות שלי.
אח, הרחובות הצוהלים
תגרנים וקולות
והכחול של הגלים
עם זהב החולות.
ושיירת גמלים חומקת
רחוק, רחוק לתוך השקט
ילדות שלי, ילדות שלי
ואוצרות בתוך מחבוא
ובוא אלי פרפר נו, בוא
ילדות שלי, ילדות שלי.
את, רחוקה לי עד מאוד
את הילדה עם הדמעות
אל תתעצבי אל תתעצבי
את בלבבי, את בלבבי
ילדות שלי, ילדות שלי.
