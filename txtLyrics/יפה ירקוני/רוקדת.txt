גרטרוד קראוס באה מאירופה
והיה לה סטודיו למחול
ואני ילדה רזה, חיוורת
ורוצה לרקוד יותר מכל
גרטרוד קראוס אמנית גדולה
ואנחנו ילדות קטנות
ואל כף רגלנו הקלה
הפסנתר שולח מנגינות
רוקדת
שנה אחר שנה
רוקדת
כמו ילדה קטנה
יש בי כח
ויש בי אמונה
לרקוד
שנה אחר שנה
בנעורינו בקפה אואזיס
שיר לחשתי אל המיקרופון
והשיר הגיע אל הנגב
והרחק למעלה לצפון
אחר כך בג'יפ שלי דהרתי
בדרכי עפר מוכות חלום
בכולן עברתי לי ושרתי
על המלחמה והשלום
רוקדת...
ובינתיים ילדי בדרך
דור שני, שלישי ועוד
אבל אינני מוותרת
יש לי עוד הרבה לרקוד
אולי עכשיו הקצב
הוא קצת יותר איטי
אבל עד קצווי העצב
אני איתכם
אתם איתי
