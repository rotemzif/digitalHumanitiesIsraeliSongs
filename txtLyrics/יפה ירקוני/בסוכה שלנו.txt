בסוכה שלנו אורה וצהלה
האורחים באים, והשמחה גדולה
לה לה לה...
אמא וגם אבא, ואחות ואח
הדוד שלי, אשר חיכיתי לו כל כך
ילדה יפה וסרט בשימלה דקה,
הרוח התגנב איתה אל הסוכה.
בסוכה שלנו...
ירח עגלגל צופה בין העלים
שולח קרן אור אל הסוכה שלי
וסבא וגם סבתא בחיוך רחב
עם שק של תפוחים ישר מן המושב.
בסוכה שלנו...
ציפור קטנה יפת נוצה ויפת מקור
שני פרפרים, שכנפיהם זהב טהור
קרני השמש בלי רשות, ברוב חוצפה
עושות לי מטבעות של אורה וצהלה.
בסוכה שלנו...
ובין עלי הסכך רומזים הכוכבים
גם הם בין האורחים שלי החשובים
מה טוב לי ונחמד לי, ושמח לי
החג כולו אורח בסוכה שלי.
בסוכה שלנו...
