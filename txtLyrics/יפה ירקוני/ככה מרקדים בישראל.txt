הנה בנים ובנות, חבורה זורחת
ככה רוקדים בישראל
הנה דולקים על תהומות גוף וגוף ביחד
ככה מרקדים בישראל.
הנה ריקוד משכר והלב פתוח
ככה רוקדים בישראל
הנה ניגון מתרומם ונישא ברוח
ככה מרקדים בישראל
היה היה כך, חבריא
רון רונו, אין כמונו
אין כמונו בני החיל, בני החיל
לנו זה הבוקר והליל, ליל
כי מתרונן הכל עם להט המחול
נגילה גיל חדש כפלי כפליים
וכה לחי, אחים ימינו מתחדשים
בצילצולי תרועה עד לב שמיים.
