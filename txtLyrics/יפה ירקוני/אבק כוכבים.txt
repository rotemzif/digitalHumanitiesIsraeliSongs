הערב הגולש אל תוך הלילה
קורא הוא לי ולך.
הנוגה המאיר אל תוך הלילה
שלי הוא ושלך.
כאילו הלילה בוער
ונועץ בי עיניים.
כאילו הלילה ניער
את שטיחי השמיים.
ואבק
הוא זרק
בעיני אוהבים,
אבק כוכבים.
הכסיל והכימה, בתוך הלילה
דולקים, אך את אינך.
אפילו אור כוכב, בתוך הלילה,
קרוב אלי ממך.
כאילו הלילה בוער
ונועץ בי עיניים.
כאילו הלילה ניער
את שטיחי השמיים.
ואבק
הוא זרק
בעיני אוהבים,
אבק כוכבים.
השחר מטאטא אבק של אמש.
הנוגה - פג חומו.
ירח כבד דועך אל מול השמש
ואת דעכת עימו.
כאילו הבוקר האיר
ופוקח עיניים.
כאילו הבוקר הסיר
את שטיחי השמיים.
ואבק
הוא זרק
בעיני הפקוחות,
אבק מידרכות.
