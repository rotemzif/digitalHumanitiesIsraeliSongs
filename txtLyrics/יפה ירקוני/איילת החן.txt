הלכת בין עצי התפוח
חייכת אלי שמש עולה
איוושה בשיחים הרוח
טללים לראשך עטרה
איוושה בשיחים הרוח
טללים לראשך עטרה
נאה את כעץ התפוח
זוהרת גלגל חמתי
קולך כאיוושת הרוח
כטל חיוכך, תמתי
קולך כאיוושת הרוח
כטל חיוכך, תמתי
שוצפים במדרון מי הפלג
שוטפים בגאון איילים
צחים נרקיסים כשלג
לנועם ידך מייחלים
צחים נרקיסים כשלג
לנועם ידך מייחלים
זכה את, זכה כמי פלג
תמה את, איילת החן
צחורה מכוכבי השלג
לרוך ליטופך אייחל
צחורה מכוכבי השלג
לרוך ליטופך אייחל
