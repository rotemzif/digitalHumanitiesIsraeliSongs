הכביש מיתפתל בשדות כשפיפון
הדרך לנגב הובקעה
אופנוע אפור עם מיספר הצפון
טס בתרועה מקוטעת...
עליו מתפתל ודרוך כתותח
מדן ומבלי התעכבה
אל סימה בת חן, בת גדודו של "יפתח"
גיורא דוהר לבאר שבע.
סימה פלמחית שזופת הפנים
גיזעית ותנכית לך זמר אנעים
אלייך אטוס אלי גיא מיני גבע
מדן עד באר שבע, מדן עד באר שבע.
אופנוע חבר, התאמצה ודהור
כי שם על כל צומת וואדי
גם צו התנועה ורישיון מעבר
בתוקף דורש ה"מם-צדיק"
זו אהבה ושכרה פי כמה
גיורא זהר והגיע
מתוך האבק מזהירה כחמה
סימה קפצה והופיעה.
סימה פלמחית...
הוצקה על האופק שקיעה חכלילית
רוח ירדה המישורה
בשביל, אל הוואדי הדמות הלילית
היא סימה צמודה אל גיורא
היתה הדממה מיסתורית, רחוקה
בנגב, אפילו הטבע
זימר שכדאי לשם זו וצחוקה
לטוס מיני דן לבאר שבע.
סימה פלמחית...
