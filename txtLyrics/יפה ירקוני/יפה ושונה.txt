בסוף הים קיים החוף
בסוף החוף מתחיל הנוף
סוף מעשה במחשבה
וסוף האכזבה תקוה.
בסוף הלילה בא היום
בסוף המלחמות שלום
בסוף המנהרה זיק אש
בסוף הדרך בית יש.
ארץ ארץ ישנה
ארץ של שבעת צבעי הקשת
כל עונה שבשנה
ארץ זו מתחדשת.
ארץ ארץ ישנה
ארץ של שבעת צבעי הקשת
כל עונה שבשנה
היא יפה ושונה.
בסוף החורף בא אביב
מרבד של ירק מסביב
עולם פורח וחביב
צוחק הילד אל אביו.
ושלל ריחות נהדרים
של פרדסים והדרים
פורץ כל דרך חסומה
וטוב עושה על הנשמה.
ארץ ארץ ישנה...
