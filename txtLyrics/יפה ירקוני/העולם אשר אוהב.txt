אביב זורם בחלונות
שט ומרחף
ורוח קל בוילונות
רוח מלטף.
דימעה שלך יוצאת מלב,
קולך קורא בשמי
חיוך שלך, מבט אוהב
זה כל עולמי.
זה כל עולמי שלי
ורק אותו אוהב
אך אם תבטיח שתבוא
נאהב אותו יחדיו
זה כל עולמי שלי
ורק אותו אוהב
אך אם תבטיח שתבוא
נאהב אותו יחדיו
שקיעה עולה בלהבות
טובעת בלב ים
וזמר אלף לבבות
שלעד קיים.
חמסין רוחף אל יום אתמול
וגשם מקומי
ככה סתם ביום של חול
זה כל עולמי.
וצליל גיטר ושיר ערב
לאורו של נר
ושחק בא ומתקרב
כחתול עובר.
חצב לבן באגרטל
באופן פיתאומי
חצב לבן רווי בטל
זה כל עולמי.
ענן רובץ על הגגות
כבעל חי גושם
להקת ציפרים חגות,
ציפרים בלי שם.
תהילה קטנה ושיר מיזמור
ששרתי לתומי
אשנב פתוח אל האור
זה כל עולמי.
