הייתי אז ילדונת וכבר ילדת פלאים
ובחכמה עליתי על כל הילדים.
בחרתי בבית ספר מיקצוע גננים,
עמלתי וטרחתי וגידלתי קישואים.
הוי ירוקה, הוי ירוקה,
הוי ירוקה אני מבטן ומלידה.
הוי ירוקה, הוי ירוקה,
הוי ירוקה אני מבטן ומלידה.
בת שש עשרה הייתי, היה לי אז רומן,
טיילתי כבר עם שניים מבלי עזרת שדכן.
קבעתי עם שניהם ב- "גן הנביאים"
וכשניפגשנו השלושה - היינו ירוקים.
הוי ירוקה...
והנה גם פורצת בארץ מילחמה,
אני אז מתגייסת מיד אל הצבא,
בדיקה אחת או שתיים, אומרת הרופאה:
"חסר לה דם, אך בלא ברירה ניקח גם ירוקה"
הוי ירוקה...
אני גם מקבלת בחטיבה חופשה,
נוסעת לי הביתה ומתמלאת בושה.
כשאמא לי אומרת: "הגידי ירוקה,
מדוע זה את בת עשרים עדיין רווקה?"
הוי ירוקה...
אז את ליבי הזמנתי איתי לישיבה
ופה אחד החלטנו, הזמן כבר לחופה!
חיפשתי לי פרופסור מתאים לחתונה,
ולבסוף הלכתי עם ירקן אל החופה...
הוי ירוקה...
