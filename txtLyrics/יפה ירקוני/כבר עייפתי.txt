כבר עייפתי, די לי, די.
גם עייפו מנגינותי -
כבר עייפו כולן ממילחמה.
מקצבי מטח וצרור
מחיוך שלא יחזור
מקולות של רעם ואימה.
בליבי מיתר ניעור,
שר הוא שיר עליז על צרור -
צרור פרחים ולא צרור מרגמה.
די לי בשירי עשן
לא על תותחים ודם -
לא אוכל לשיר על מילחמה.
שיר עולה מתוך גרוני
מזמר על רימונים.
רימונים על עץ, לא של עשן...
כבר עייפתי, די לי, די.
גם עייפו מנגינותי -
כבר עייפו כולן ממילחמה.
שיר על אם ושיר על אב
ועל נער מאוהב
שאינם זוכרים עוד מהו קרב...
וליבי נושא קולו:
אנא, כן, תאמר שלום.
רק תאמר שלום, לא מילחמה...
כבר עייפתי די לי די
