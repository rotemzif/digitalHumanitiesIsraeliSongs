כשיחזור - אלי מן הקרב
כשיחזור - האיש שאוהב
התותחים ישתתקו
הלוחמים יתחבקו
והמידבר וההרים ישירו לו אלפי שירים
ויספרו כל הזמן
כמה חיכיתי לו כאן.
כשיחזור אלי מן הקרב
אז אביט עמוק בעיניו
כדי שאראה בתוכן
נוף של אבק ועשן
את השתיקה והקולות
ואת הפחד בלילות
ואז אדע בביטחה
גם שם הייתי איתך.
כשיחזור אלי מן הקרב
אז אליו בשקט אקרב
וכשידו בידי כך אחזיקו על ידי
ובלי מילה וללא קול
נאמר הכל, הכל, הכל
ונחייך בדממה - כמו לא היתה מלחמה.
כשיחזור אלי מן הקרב
כשיחזור האיש שאוהב
כשיחזור לי חי ולא מת
נאהב באמת באמת באמת.
