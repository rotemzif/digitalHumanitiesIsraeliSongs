מי זאת עולה
וצעיף אהבים רעולה
מור מעוטרת, בדרכים?
מי זאת, מי זאת,
שעיניה בוהות וחוזות,
שמעוטרת בפרחים?
- הד הד קרוע,
הד קולה קורא ברוח.
אני חפציבה, חפציבה בת תימן
אני לא משי, לא שני, לא ארגמן
אני איילת בר, אני הרוח במידבר
באר זכה אני - שתה, חתני!
אייה, אייך דוד? אייה הירחקת לנדוד?
בוא, חפציבה לך שוקקה;
כוכב דולק בליל, ותן בוואדי מילל -
בוא, חפציבה לך מחכה.
מי זאת יורדה
מיתרפקת על דודה
תחת התומר שבגיא?
מי זאת, מי זאת
שפניה חלום אחוזות
עד בלי אומר, עד בלי די?
- הד, הד קרוע,
הד קולה קורא ברוח.
אני חפציבה...
