אם פתאום לצד הדרך
צצו פטריות מיליון,
אם קישטו לי את הדרך
כלנית וגם סביון.
אם יודעים לפי הריח
גם למצוא נרקיס פורח,
זה סימן (זה סימן)
שיהיה לי (יהיה לי) חג שמח.
אז חג שמח גם לכם
חג שמח לכולכם
ושהחג הזה יהיה הכי שמח.
אז חג שמח גם לכם
חג שמח לכולכם
ושבחג הזה נודה ונשבח.
אם ציירתי במחברת
כד קטן וסביבון,
אם אמי היום אומרת
"שיר לי שיר על לביבות".
אם בצק מתוק תופח
אם השמן כבר רותח
זה סימן...
אם נרות דולקים הערב
בחלון בית ישראל,
אם בבית מזמרת
מקהלה: מי ימלל.
אם "אמן" אני שומע
אם ארצי רוותה גשמיה.
זה סימן...
