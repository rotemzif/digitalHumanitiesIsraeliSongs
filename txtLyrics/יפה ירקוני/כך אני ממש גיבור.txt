אבא לצבא הלך,
אמא עצובה כל כך,
אבא לי תפקיד נתן:
שמור על אמא ועל רן!
כך אני ממש גיבור
על הבית כאן אשמור,
ואראה לכל אחד,
כי גיבור אינו ניפחד.
יום אחד צופר בקע,
מיללת אזעקה.
- אמא, רני, תנו לי יד,
ונרוץ אל המקלט.
כך אני ממש גיבור...
אמא, רני, תנו לי יד,
נרוץ אל המקלט,
שם הרעש כה גדול,
אך אני צוחק בקול.
כך אני ממש גיבור...
אח של יוסי, שמו אמיר,
הוא טייס בחיל אוויר
הוא יצא אל האויב
והכה אותו היטב.
כך אני ממש גיבור...
כבר עברה כמעט שעה,
ולפתע - ארגעה,
- אמא, רני, תנו לי יד
ונצא מן המקלט.
כך אני ממש גיבור...
אבא לצבא הלך,
ומיכתב אליו אשלח:
שמור היטב, שומר איתן,
ואחתום "שומר קטן".
כך אני ממש גיבור...
