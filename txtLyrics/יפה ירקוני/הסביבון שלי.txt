הסביבון שלי מרגיש נורא חשוב
הוא מסתובב ומסתובב לו שוב ושוב
סביב סביב ימינה שמאלה או ישר
ולא איכפת לו כלום הוא מאושר.
הוא רוקד לו סתם נהנה מן העולם
אם הוא מתעייף לו קצת הוא נופל לו על הצד
בום טרח בום טרח הוא נח.
הסביבון רוקד, רוקד לו כל היום
הוא לא עסוק לא ממהר לשום מקום
על הרצפה על הספסל על כף היד
הוא לא חושב על כלום, לו לא איכפת.
הוא רוקד לו סתם...
עוד לא ראיתי סביבון לא מאושר
לא מצונן ולא חולה, לא שום דבר
הוא כך רוקד רוקד רוקד וקצת גם שר
סביב סביב ימינה שמאלה או ישר.
הוא רוקד לו סתם...
