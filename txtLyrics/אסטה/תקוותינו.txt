אם תנגן איתי תפרח התאנה,
וקשת תאחד חולמים,
ובמפתיע האביב יודיע,
הנה שבות הציפורים,
ובמפתיע האביב יגיע,
נגן, דבר עם אלוהים,
אם תנגן איתי נחצה את המדבר,
אל מאהל של בני דודים,
נשוב עם ריח של יסמין פורח,
שקוף כצליל פעמונים,
ובמפתיע האביב יגיע,
נגן, דבר עם אלוהים,
אם נתכוון נשלח את התפילה,
שמבקעת עננים,
ובמפתיע היונה תופיע,
כאילו לא חלפו שנים,
ובמפתיע האביב יגיע,
טהור, כשיר געגועים,
עוד לא אבדה תקוותינו
אפילו שנות אלפיים,
להיות עם חופשי בארצנו
לחיות לתת לאחרים,
להיות עם חופשי בימינו,
לשבת תחת הגפנים.
