בדידותך, מחריבה ארמונות שבנו לכבודך החיים
את אביב נעורייך קצרה וזרעה בך שלכת
דמעתך, מטביעה במצולות נשמתך אהבה אמיתית
לעולם לא תוכל לכבות את האש הדועכת
והלילה שוב יורד וירח מאוהב
מרחוק את דמעותייך צובע בזהב
הסתכלי אל הירח הוא מאיר בחלונך
הוא ישיב את עלומייך וימחה את דמעתך
רק ירח של חצות הוא יודע את הסוד
שסופג את הכאב ועוצר את הדמעות
שתיקתך, מנפצת הרים וחומות שהיו לך מגן
מותירה את נפשך חשופה לחרפת השמיים
וליבך, מלטף מתרי התוגה לא חדל מנגן
המילים נעלמו ונותרו חתומות על פנייך
והלילה שוב יורד...
