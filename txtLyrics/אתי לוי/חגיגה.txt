איזה קרנבל הלילה. איזו חגיגה.
איזה פסטיבל הלילה. איזו חגיגה.
טוויסט ורוקנ'רול וסמבה, ללא הפוגה.
רומבה טנגו ולה ממבה, שם בחגיגה.
סבתא רבתא. סבא רבא. שם בחגיגה.
אימא'לה שלי עם אבא. שם בחגיגה.
החמות והחותנת בקרבות מגע.
המורה והגננת, שם בחגיגה.
יש זמר ויש זמרת. שם בחגיגה.
ותזמורת נהדרת. שם בחגיגה.
עם חליל ועם בוזוקי וכינור צעיר.
מצטרף לזמר תוכי, בזיוף אדיר.
וגם רקדנית הבטן. שם בחגיגה.
עם פיתון וגם עם פתן. שם בחגיגה.
וקוסם ואקרובטית. שם בתצוגה.
בחיי, מזל שבאתי, אל החגיגה.
חשפנית אחת נועזת. שם בחגיגה.
שמראה ומענטזת. כמה ענוגה.
ובריון שרירי בולע אש, כמו משוגע.
וסכין חדה קולע, שם בחגיגה.
ברנדי וויסקי ושמפניה, יש בחגיגה.
מקרוני ולזניה, יש בחגיגה.
דג השמך. עוף בשמן. הררי עוגה.
פרי הים ופרי השמש, יש בחגיגה.
אם תגיע. לא תגיע, אל החגיגה.
קול תשמיע. לא תשמיע. שם בחגיגה.
מצפצפת. מעופפת אל החגיגה.
מתחפפת. מכייפת שם, בחגיגה.
יש לי כוח. אין לי כוח אל החגיגה.
כן לברוח. לא לברוח, מן החגיגה.
ולפתע מתעייפת, מן החגיגה.
תנו לי עוד שעה נוספת, שם בחגיגה.
די נגמר לי. די נשבר לי, מן החגיגה.
מהכול עכשיו נשאר לי, טעם העוגה.
איזה קרנבל הלילה. איזו חגיגה.
איזה פסטיבל הלילה. איזו חגיגה.
