<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>חשבון נפש</title>
        <singer classification="male singer">שמעון ישראלי</singer>
        <writer>דן אלמגור</writer>
        <composer>שמעון ישראלי</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>חשבון נפש</head>
        <lg Chorus="yes" number="1" type="stanza">
          <l>בחדר קטן ואפור כתלים</l>
          <l>יושב איש זקן ושב.</l>
          <l>יושב איש זקן יושב וחושב</l>
          <l>ועושה את חשבון חייו.</l>
        </lg>
        <lg number="2" type="stanza">
          <l>חושב: עוד מעט ויבוא הקץ.</l>
          <l>מה ידעו הנכדים אודותי?</l>
          <l>נוטל גיליון ורושם בראשו:</l>
          <l>"אלה תולדות חיי..."</l>
        </lg>
        <lg number="3" type="stanza">
          <l>במה אתחיל? כמובן בילדות.</l>
          <l>אך היתה לי ילדות רגילה.</l>
          <l>מכות, ודמעות...הדודות, השריטות...</l>
          <l>הילדונת שגרנו מולה.</l>
          <l>אבא טרוד... ואם עצבנית...</l>
          <l>ואחות שצועקת עלי.</l>
          <l>מה כבר מעניין בילדות שכזאת?</l>
          <l>--- אתחיל מימי נעורי....</l>
        </lg>
        <lg Chorus="yes" number="4" type="stanza">
          <l>בחדר קטן ואפור כתלים...</l>
        </lg>
        <lg number="5" type="stanza">
          <l>ימי נעורי? אה! על מה יש לכתוב?</l>
          <l>בחינות...ציונים...שיעורים...</l>
          <l>כל בוקר לקום ולרוץ לכיתה....</l>
          <l>ופצעי הבגרות הדוקרים...</l>
          <l>לבטי אהבה ראשונה ומרה....</l>
          <l>הפחדים שהעיקו עלי....</l>
          <l>אה, מה יש לכתוב? נעורים רגילים.</l>
          <l>--- אתחיל בתקופת נישואי!</l>
        </lg>
        <lg Chorus="yes" number="6" type="stanza">
          <l>בחדר קטן ואפור כתלים...</l>
        </lg>
        <lg number="7" type="stanza">
          <l>ימי נישואי...ירח דבש שנגמר,</l>
          <l>והפך לשנים של שיגרה...</l>
          <l>דירה...הלוואה... מכונית... הלוואה,</l>
          <l>ומריבות - עד לב התקרה!</l>
          <l>תינוקת שניה... ושעות נוספות...</l>
          <l>ולבן - בר-מצווה... חתונה...</l>
          <l>מה יש כבר לכתוב על אותן השנים?</l>
          <l>אתחיל מתקופת הזיקנה!</l>
        </lg>
        <lg Chorus="yes" number="8" type="stanza">
          <l>בחדר קטן ואפור כתלים...</l>
        </lg>
        <lg number="9" type="stanza">
          <l>מתי זה החלה תקופת הזיקנה?</l>
          <l>כשהודיעו: אתה מפוטר?</l>
          <l>והבן והבת חיפשו בית אבות.</l>
          <l>אז הבנת: אתה מיותר!</l>
          <l>והפחד הזה בלילות בלי שינה</l>
          <l>שאולי לא תראה עוד אור...</l>
          <l>כמו שכנך מימין...</l>
          <l>כמו אותה הזקנה</l>
          <l>שליווית אתמול אל הבור.</l>
        </lg>
        <lg Chorus="yes" number="10" type="stanza">
          <l>בחדר קטן ואפור כתלים</l>
          <l>יושב איש זקן ושב.</l>
          <l>זוכר חלומות, אידיאלים גדולים,</l>
          <l>שעברו וחלפו על פניו.</l>
          <l>ועם בוקר מצאו אותו בחדרו</l>
          <l>גחון לשולחן כמו חי.</l>
          <l>דף ריק לפניו -</l>
          <l>ובראשו כתוב:</l>
          <l>"אלה תולדות חיי..."</l>
        </lg>
      </lg>
    </body>
  </text>
</TEI>