<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>ולא היה בינינו אלא זוהר 3</title>
        <singer classification="unknown">קרולינה</singer>
        <writer>לאה גולדברג</writer>
        <composer>דני ליטני</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>ולא היה בינינו אלא זוהר</head>
        <lg number="1" type="stanza">
          <l>ולא היה בינינו אלא זוהר </l>
          <l>זוהר עניו של השכמה ברחוב כפרי </l>
          <l>ולבלובו של גן בטרם פרי </l>
          <l>בלובן תפרחתו יפת התואר. </l>
          <l>ומה מאוד צחקת באמרי </l>
          <l>כי אל השחר הענוג כורד </l>
          <l>אקרב ואקטפנו למזכרת </l>
          <l>ואשמרנו בין דפי ספרי. </l>
          <l>את זרועך נשאת, התזכור? </l>
          <l>והנידות אט ענף תפוח, </l>
          <l>ועל ראשי ירד מטר צחור. </l>
          <l>מטר צחור</l>
          <l>מאחורי גבך הכפר ניעור, </l>
          <l>החלונות נצטלצלו עם רוח - </l>
          <l>ולא היה בינינו אלא אור.</l>
          <l>אלא אור.</l>
          <l>אפילו בחלום לא ראיתיך</l>
          <l>מאז נפרדנו. הלילות יורדים</l>
          <l>על תנומתי כעננים כבדים.</l>
          <l>מחנק ואלם. לא עוד ביקשתיך. </l>
          <l>דמי יבש ברוח הקדים,</l>
          <l>ליבי שפל מאד והאילת</l>
          <l>לא עוד תרעיף בבוקר פז ותכלת</l>
          <l>אור דבש על עפעפי החרדים.</l>
          <l> רק לעיתים, עם רדת הגשמים,</l>
          <l>עת כי עולים מאדמה גוססת</l>
          <l>ריחות קמילה בשעת הדמדומים.</l>
          <l>דמדומים.</l>
          <l>זכרון קולך הרך והתמים</l>
          <l>יעיר את שתיקתי בצליל של חסד-</l>
          <l>בשורת חדוה מעבר לימים.</l>
          <l>לימים.</l>
          <l>ולא היה בינינו אלא זוהר </l>
          <l>זוהר עניו של השכמה ברחוב כפרי </l>
          <l>ולבלובו של גן בטרם פרי </l>
          <l>בלובן תפרחתו יפת התואר. </l>
          <l>ומה מאוד צחקת באמרי </l>
          <l>כי אל השחר הענוג כורד </l>
          <l>אקרב ואקטפנו למזכרת </l>
          <l>ואשמרנו בין דפי ספרי</l>
          <l>ולבלובו של גן בטרם פרי</l>
          <l>ולא היה בינינו אלא אור</l>
        </lg>
      </lg>
    </body>
  </text>
</TEI>
