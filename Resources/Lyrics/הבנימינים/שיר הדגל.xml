<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שיר הדגל</title>
        <singer classification="unknown">הבנימינים</singer>
        <writer>זאב ז'בוטינסקי</writer>
        <composer>דדי שלזינגר</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שיר הדגל</head>
        <lg number="1" type="stanza">
          <l>אל תגידו כי איננו</l>
          <l>דם אבינו המכבי;</l>
          <l>כי שלוש טיפות ממנו</l>
          <l>נמזגו בדם ליבי.</l>
        </lg>
        <lg number="2" type="stanza">
          <l>זו כצבע ים כנרת,</l>
          <l>זו כשלג, זאת זהב;</l>
          <l>על הדגל, על הסרט,</l>
          <l>על הראש ובלבב.</l>
        </lg>
        <lg number="3" type="stanza">
          <l>אך יש עוד טיפה, יש אגל</l>
          <l>לא הכרנו עד היום.</l>
          <l>הוא איננו על הדגל</l>
          <l>הוא בלב והוא אדום.</l>
        </lg>
        <lg number="4" type="stanza">
          <l>עת יפרוץ אויב מארב -</l>
          <l>אז נקומה ונצביא:</l>
          <l>חי הנוער, חי החרב,</l>
          <l>חי הדם המכבי.</l>
        </lg>
        <lg number="5" type="stanza">
          <l>זו כתכלת היא רקיע:</l>
          <l>גובה, אופק, עוז מעוף -</l>
          <l>לעולם תמריא, תגביה</l>
          <l>רוח עבר מול אין-סוף.</l>
          <l>לעולם תצמא נפשנו</l>
          <l>דע, יופי, טהרה:</l>
          <l>ותצא מהר קודשנו</l>
          <l>האמת שהיא תורה.</l>
        </lg>
        <lg number="6" type="stanza">
          <l>לבנה זעת המצח,</l>
          <l>היוצרת, הבונה -</l>
          <l>היא תזריע זרע נצח</l>
          <l>בשדה ובגינה.</l>
        </lg>
        <lg number="7" type="stanza">
          <l>והפז הוא אור השמש,</l>
          <l>הבוקע את הליל,</l>
          <l>לעולם יריב באמש</l>
          <l>ובעושק ישראל.</l>
          <l>לאביון, לגר, לעבד</l>
          <l>בכל ארץ, בכל דור</l>
          <l>לעולם יביא הזבד:</l>
          <l>אור הצדק, אור ודרור.</l>
        </lg>
        <lg number="8" type="stanza">
          <l>נס עמל חירות וטוהר,</l>
          <l>נס הדור הבנאי,</l>
          <l>אל תירא, כי חי הנוער,</l>
          <l>חי ועד חשמונאי.</l>
        </lg>
      </lg>
    </body>
  </text>
</TEI>
