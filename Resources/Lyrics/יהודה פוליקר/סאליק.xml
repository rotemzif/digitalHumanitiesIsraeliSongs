<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>סאליק</title>
        <singer classification="male singer">יהודה פוליקר</singer>
        <writer>יהודה פוליקר</writer>
        <composer>יהודה פוליקר</composer>
        <album>הילד שבך</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>סאליק</head>
        <lg number="1" type="stanza">
          <l>סאליק גדל בעיר שעוברות בה רכבות</l>
          <l>בין חבורות רחוב ויושבי הברזלים שמחפשים צרות</l>
          <l>מול כיכר הנמל הישן שם שותים הימאים</l>
          <l>והזונות עומדות ומחכות לבאים</l>
          <l>סאליק ילד של אמא</l>
          <l>לאן שהוא הלך היא היתה נכנסת פנימה</l>
          <l>באה וקוראת לו באמצע השיעור</l>
          <l>באמצע המשחק לוקחת את הכדור</l>
          <l>ובחורף כשירד גשם והיה קר</l>
          <l>היא היתה אומרת עזוב כבר מאוחר</l>
          <l>תישאר היום בבית אל תלך לבית הספר</l>
          <l>סאליק היה בורח למקום אחר</l>
          <l>אבל מרוב רגשות אשמה תמיד היה חוזר</l>
          <l>כשהלך לצבא זו היא שהתגייסה</l>
          <l>חיכתה בשער עד שנכנסה</l>
          <l>ואז, נו, אכלת? תחזור מוקדם</l>
          <l>אל תלך לכאן ואל תלך לשם</l>
          <l>תשמור, תזכור, תעצור בעצור</l>
          <l>תזהר ואלוהים שישמור</l>
          <l>החיים לימדו אותו אחרת</l>
          <l>שבלי אבא ועם אמא ששומרת</l>
          <l>החרדה בפנים חונקת וסוגרת</l>
          <l>בגלל זה הוא בורח מעצמו</l>
          <l>ומשלם על טעויות שלא היו שלו</l>
          <l>מתחפש ויוצא אל החופש</l>
          <l>מרגיש שהוא מוכרח</l>
          <l>למצוא את האמת ממנה כל חייו הוא רק ברח</l>
          <l>כל בוקר מתעורר ולא מבין מה חסר</l>
          <l>ומה זה הדחף הזה שלא מוותר</l>
          <l>עכשיו הוא מסתכל על עצמו ורואה קמטים</l>
          <l>מדבר אל הכלב מזיז רהיטים</l>
          <l>הוא לא מאמין איך עברו השנים</l>
          <l>איך הילד שבו הזדקן מבפנים</l>
        </lg>
      </lg>
    </body>
  </text>
</TEI>
