<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אם יש את נפשך לדעת</title>
        <singer classification="unknown">משפחת רזאל</singer>
        <writer>חיים נחמן ביאליק</writer>
        <composer>יונתן רזאל</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אם יש את נפשך לדעת</head>
        <lg number="1" type="stanza">
          <l>אם יש את נפשך לדעת את המעיין</l>
          <l>ממנו שאבו אחיך המומתים</l>
          <l>בימי הרעה עוז כזה, תעצומות נפש,</l>
          <l>צאת שמחים לקראת מוות, לפשוט את הצואר</l>
          <l>אל כל מאכלת מרוטה, אל כל קרדום נטוי,</l>
          <l>לעלות על המוקד, לקפוץ אל המדורה,</l>
          <l>וב"אחד" למות מות קדושים -</l>
        </lg>
        <lg number="2" type="stanza">
          <l>אם יש את נפשך לדעת את המעיין</l>
          <l>ממנו שאבו אחיך המדוכאים</l>
          <l>בין מצרי שאול ומצוקות שחת, בין עקרבים -</l>
          <l>תנחומות אל, ביטחון, עצמה, אורך רוח</l>
          <l>וכוח ברזל לשאת יד כל עמל, שכם</l>
          <l>הנטוי לסבול חיי סחי ומאוס, לסבול</l>
          <l>בלי קץ, בלי גבול, בלי אחרית -</l>
        </lg>
        <lg number="3" type="stanza">
          <l>אם תאבה לראות את החיק אליו נשפכו</l>
          <l>כל דימעות עמך, ליבו, נפשו ומררתו -</l>
          <l>מקום כמיים ניתכו, פרצו שאגותיו,</l>
          <l>שאגות המרגיזות בטן שאול תחתיות,</l>
          <l>אנחות שמפחדן סמר גם השטן,</l>
          <l>נהי מפוצץ צור, אך לא קשי לב האויב</l>
          <l>העז מצור, הקשה מן השטן -</l>
        </lg>
        <lg number="4" type="stanza"/>
        <lg number="5" type="stanza">
          <l>אם יש את נפשך לדעת את המעוז</l>
          <l>אל ראשו מילטו אבותיך משאת נפשם,</l>
          <l>תורתם,קודשי קדשיהם-ויצילום,</l>
          <l>אם תאבה דעת את המחבא בו נישמרה -</l>
          <l>ובעצם טהרה - רוח עמך הכבירה,</l>
          <l>שגם בשבעה חיי חרפה, רוק וכלימה</l>
          <l>שיבתה לא הובישה חמדת נעוריה -</l>
        </lg>
        <lg number="6" type="stanza">
          <l>אם תאבה דעת את האם הרחמניה,</l>
          <l>האם הזקנה, האוהבת, הנאמנה,</l>
          <l>שברחמים רבים אספה דימעות בנה האובד,</l>
          <l>ובחמלה גדולה כוננה כל אשוריו,</l>
          <l>ומדי שובו נכלם, עייף ויגע</l>
          <l>אל תחת צל קורתה תימח את דימעתו,</l>
          <l>תכסהו בצל כנפיה, תישנהו על בירכיה -</l>
        </lg>
        <lg number="7" type="stanza">
          <l>הוי, אח נענה! אם לא תדע לך כל אלה -</l>
          <l>אל בית המדרש סור, הישן והנושן,</l>
          <l>בלילי טבת הארוכים, השוממים,</l>
          <l>בימי התמוז הבוערים, הלוהטים,</l>
          <l>כחום היום, בשחר או בנשף לילה,</l>
          <l>ואם עוד הותיר אל לפליטה שריד מיצער -</l>
          <l>אז אולי גם כיום תיראינה בו עיניך</l>
          <l>בשיפעת ציללי קירותיו, בערפל,</l>
          <l>באחת זויותיו או על יד תנורו</l>
          <l>שיבלים בודדות, כצל ממה שאבד,</l>
          <l>יהודים קודרים, פנים צומקים ומצוררים,</l>
          <l>יהודים בני הגלות, מושכי כובד עולה,</l>
          <l>המנשים את עמלם בדף של גמרא בלה,</l>
          <l>משכיחים רישם במידרש שיחות מיני קדם</l>
          <l>ומשיחים את דאגתם במיזמורי תהילים -</l>
          <l>(אהה! מה ניקלה ועלובה זו המראה</l>
          <l>בעיני זר לא יבין!) אז יגדך ליבך,</l>
          <l>כי רגלך על מיפתן בית חיינו תידרוך,</l>
          <l>ועינך תיראה אוצר נישמתנו.</l>
        </lg>
        <lg number="8" type="stanza">
          <l>ואם לא לקח אל ממך כל רוח קדשו</l>
          <l>ויותר עוד מתנחומותיו בלבבך,</l>
          <l>ושביב תוחלת אמת לימים טובים מאלה</l>
          <l>יגיה עוד לפעמים מיפלשי מחשכיו-</l>
          <l>אז דע לך ושמע, הה, אחי הנענה!</l>
          <l>כי רק זיק מוצל הוא, רק ניצוץ פליטה קטן,</l>
          <l>אשר בנס היתמלט מן האש הגדולה</l>
          <l>האירו אבותיך על מיזבחם תמיד.</l>
          <l>ומי יודע אם לא נחלי דימעותיהם</l>
          <l>העבירונו ויביאונו עד הלום</l>
          <l>ובתפילתם מאת אדוני שאלונו,</l>
          <l>ובמותם ציוו לנו את החיים -</l>
          <l>החיים עד העולם!</l>
        </lg>
      </lg>
    </body>
  </text>
</TEI>
