<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>הקוסם 2</title>
        <singer classification="female singer">חוה אלברשטיין</singer>
        <writer>חוה אלברשטיין</writer>
        <composer>חוה אלברשטיין</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>הקוסם</head>
        <lg number="1" type="stanza">
          <l>האולם מפוצץ אף אחד לא נושם</l>
          <l>עוד דקה עוד מעט הקהל מזמזם</l>
          <l>הם יראו את האיש החלום יתגשם</l>
          <l>האיש המכונה בפשטות - הקוסם</l>
          <l>הוא עושה נפלאות הוא מטריף הוא סוחף</l>
          <l>הוא שילוב של קוסם מהפנט ומכשף</l>
          <l>ואת כל הקסמים הוא שומר לעצמו</l>
          <l>אף אחד לא מבין מהו סוד עצמתו.</l>
          <l>הוא בונה ת'מופע בהרבה מחשבה</l>
          <l>הפתיחה היא צפויה ופשוטה ביותר</l>
          <l>שפנים מהכובע פרחים ממקל</l>
          <l>יונה ממריאה לקהל הצוהל.</l>
          <l>יונה לבנה עם סרט אדום</l>
          <l>כתוב על סרט יונת השלום</l>
          <l>ובלי כל הכנה התמונה משתנה</l>
          <l>אין זכר ואין שום סימן ליונה.</l>
        </lg>
        <lg number="2" type="stanza">
          <l>לא חשוב הקסם העיקר הסגנון</l>
          <l>המגע הנותן לקהל ביטחון</l>
          <l>שהאיש יודע מה הוא עושה</l>
          <l>אין סיכוי שימעד אין סיכוי שישגה.</l>
          <l>לפעמים הוא מזמין את אשתו לבמה</l>
          <l>לתרגיל מסוכן ועוצר נשימה</l>
          <l>הוא קושר את עיניו במטפחת שחורה</l>
          <l>ומתחיל להשליך סכינים לעברה.</l>
          <l>היא סומכת עליו הקהל מתרגש</l>
          <l>היא תלך אחריו בסופה ובאש</l>
          <l>זה סימן שהאיש הוא חזק ואמין</l>
          <l>הנשים מבינות לנשים יש חושים.</l>
          <l>הוא צועק לקהל - מה השעה - ומחייך</l>
          <l>הוא יודע שאין אף שעון שהולך</l>
          <l>הוא עצר את הזמן מעכשיו כל היום</l>
          <l>הזמן ידשדש באותו המקום.</l>
          <l>הוא מכופף ברזלים הוא קורא מחשבות</l>
          <l>מגלה חפצים מעלים ראיות</l>
          <l>הקהל מתמוגג לא יכול להיות</l>
          <l>אבל מה לעשות העובדות מדברות.</l>
          <l>כשהקסם נכשל הוא גוער בקהל</l>
          <l>וצועק האוויר באולם הוא מורעל</l>
          <l>איך אפשר להמשיך ולקיים הופעה</l>
          <l>בלי אמון הדדי בלי שיתוף פעולה.</l>
          <l>בקהל המבוהל לוחשים זה לזה</l>
          <l>נקווה שהלילה הוא לא ינסה</l>
          <l>את הטריק שנחשב לנועז מכולם</l>
          <l>זה הקטע שבו הקהל נעלם.</l>
          <l>הוא הופך אש למים ומים לאש</l>
          <l>הוא הופך יש לאין ואין ליש</l>
          <l>ואת כל הקסמים הוא שומר לעצמו</l>
          <l>אף אחד לא מבין מהו סוד עוצמתו.</l>
          <l>הוא הופך אש למים ומים לאש</l>
          <l>הוא הופך יש לאין ואין ליש</l>
          <l>הוא עושה נפלאות ומטריף הוא סוחף</l>
          <l>הוא שילוב של קוסם מהפנט ומכשף.</l>
          <l>לעצום ת'עיניים לספור עד שניים</l>
          <l>והנה אנחנו בימי הביניים</l>
          <l>לעצום ת'עיניים לספור עד שניים</l>
          <l>והנה אנחנו יוצאים ממצרים</l>
          <l>לעצום עיניים לספור עד שניים</l>
          <l>ורוח אלוהים מרחפת על פני המים.</l>
          <l>האולם מתרוקן הקהל מסוחרר</l>
          <l>אין ספק הם יבואו לכאן גם מחר</l>
          <l>איזה איש אין לו פחד ואין לו שום גבול</l>
          <l>יש לו בטח עוד אלף קסמים בשרוול</l>
        </lg>
      </lg>
    </body>
  </text>
</TEI>
