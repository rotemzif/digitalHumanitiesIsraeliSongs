<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>לפתח הר געש</title>
        <singer classification="female singer">חוה אלברשטיין</singer>
        <writer>דן אלמגור</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>לפתח הר געש</head>
        <lg number="1" type="stanza">
          <l>כשאתה קורא בעיתונים</l>
          <l>על התפרצות הר געש בסיציליה</l>
          <l>על קבורתם של שני כפרים שלמים</l>
          <l>בניקרגואה בצ'ילה או בהודו;</l>
          <l>כשאתה קורא בעיתונים</l>
          <l>אתה שואל את עצמך מדוע?</l>
          <l>מדוע זה שבים האיכרים</l>
          <l>דווקא למדרונות אשר בגדו?</l>
          <l>מדוע זה אינם נסים משם,</l>
          <l>ומחפשים מקום יותר בטוח,</l>
          <l>שבו יוכלו, סוף סוף, לחיות בשקט</l>
          <l>אחת ולתמיד?</l>
        </lg>
        <lg number="2" type="stanza">
          <l>הרי אחת לכל כמה שנים</l>
          <l>- כך בפרוש כתוב בעיתונים -</l>
          <l>שוב תתפרץ הלבה מן ההר</l>
          <l>ותאיים לקבור את כל הכפר.</l>
          <l>מדוע זה לחזור הם מתעקשים?</l>
          <l>מדוע את הכפר אינם נוטשים</l>
          <l>אחת ולתמיד?!</l>
        </lg>
        <lg number="3" type="stanza">
          <l>יש לפעמים, אתה פוגש תייר,</l>
          <l>והוא שואל: אמור נא לי, מדוע -</l>
          <l>מדוע מתעקשים אתם לחיות</l>
          <l>דווקא לפתח הר הגעש?</l>
          <l>הרי ניתן למצוא עוד בעולם</l>
          <l>פינות שקטות, ללא עשן ורעש,</l>
          <l>ואדמה מוצקת וטובה</l>
          <l>שלא תרעד מתחת רגליכם.</l>
          <l>מדוע זה אינכם זזים מכאן,</l>
          <l>ומחפשים מקום יותר בטוח,</l>
          <l>שבו תוכלו לחיות, סוף סוף, בשקט</l>
          <l>אחת ולתמיד?</l>
        </lg>
        <lg number="4" type="stanza">
          <l>הרי אחת לכל כמה שנים</l>
          <l>- כך בפרוש כתוב בעיתונים -</l>
          <l>שוב מתפרצת הלבה מן ההר</l>
          <l>ומאיימת שוב על כל הכפר.</l>
          <l>מדוע זה  אתם כה מתעקשים,</l>
          <l>מדוע את הכפר אינכם נוטשים</l>
          <l>אחת ולתמיד?</l>
        </lg>
        <lg number="5" type="stanza">
          <l>ואז ‟ פתאום - אתה מבין אותם:</l>
          <l>את האיכר שעל הצ'ימבוראסו,</l>
          <l>ואת האם שעל הפוג'יסאן,</l>
          <l>ואת הילד על הוזוב.</l>
          <l>גם הם יודעים, ודאי שבעולם</l>
          <l>פינות שקטות יותר מהר הגעש,</l>
          <l>ואדמה המוצקה מזו</l>
          <l>שבו טמונים בתי אבותיהם.</l>
          <l>גם הם יכלו, אולי, לזוז משם,</l>
          <l>ולחפש מקום יותר בטוח,</l>
          <l>שבו יוכלו, סוף סוף, לחיות בשקט</l>
          <l>אחת ולתמיד.</l>
        </lg>
        <lg number="6" type="stanza">
          <l>אך הם דבקים למדרונות ההר,</l>
          <l>ומחכים אולי, אולי מחר?</l>
          <l>ומקווים ליום, שכבר יבוא,</l>
          <l>שבו ההר ישקוט מזעפו.</l>
          <l>ואז על הבזלת השחורה</l>
          <l>איך אז יוריק הדשא ויפרח</l>
          <l>אחת ולתמיד!</l>
        </lg>
      </lg>
    </body>
  </text>
</TEI>
