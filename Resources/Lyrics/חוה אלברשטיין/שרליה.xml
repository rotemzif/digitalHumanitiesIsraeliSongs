<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שרליה</title>
        <singer classification="female singer">חוה אלברשטיין</singer>
        <writer>חוה אלברשטיין</writer>
        <composer>גדעון כפן</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שרליה</head>
        <lg number="1" type="stanza">
          <l>את הסיפור הזה מתחילים מהסוף</l>
          <l>אנייה עם נוסעים הגיעה לחוף</l>
          <l>אנשים עייפים בארץ חדשה</l>
          <l>עומדים מול שער גדול ומסתכלים בו בשתיקה</l>
          <l>אנשים מקצה הזמן, מקצה האור והחיים</l>
          <l>בבגדים עבים בצעדים כבדים</l>
          <l>שום דבר לא היה כמו בהבטחות</l>
          <l>הבטיחו ארץ חמה היו רוחות וסערות</l>
          <l>הגג עף בחורף, הרצפה מלאה סירים</l>
          <l>הכל ספוג במים שמיכות הפוך מפולין</l>
          <l>כולם מתייפחים אבל אני כבר ישנה</l>
          <l>כמו נסיכה אמיתית - ישנה עם מטריה</l>
        </lg>
        <lg Chorus="yes" number="2" type="stanza">
          <l>מישהו אומר - "הגענו"</l>
          <l>מישהו אומר - "אולי"</l>
          <l>מישהו צועק - "מצאנו"</l>
          <l>לוחשים לו "הלוואי"</l>
          <l>מישהו קורא - "בינתיים"</l>
          <l>צועקים לו - "עד מתי"</l>
          <l>לעולם כבר לא נדע</l>
          <l>מי נכנס ומי יצא</l>
          <l>מי עבר ומי נשאר</l>
          <l>בשרליה, שרליה...</l>
        </lg>
        <lg number="3" type="stanza">
          <l>"קול ציון לגולה" כל שעה שפה אחרת</l>
          <l>הרדיו מנגן, יושבים כמו גולים במחתרת</l>
          <l>כמו ליד התנור יושבים, מתחממים</l>
          <l>מבינים כל מילה, שרים את השירים</l>
          <l>ובבוקר חוזרים אל השפה החדשה</l>
          <l>שוברת שיניים אדישה וקשה</l>
          <l>כל התוכניות נהפכו לחלומות</l>
          <l>מחליפים מקצוע, מחליפים את השמות</l>
          <l>מחליפים זכרונות מקשטים את העבר</l>
          <l>שם כולם נסיכים היו וזה מה שנשאר</l>
          <l>היה פסנתר בכל חדר אורוות סוסים בחצר</l>
          <l>כל מילה היא אמת, אמת פחות או יותר..</l>
          <l>שרליה, שרליה...</l>
        </lg>
        <lg number="4" type="stanza">
          <l>ושוב הרדיו מדבר "מדור חיפוש קרובים"</l>
          <l>רשימות ארוכות שמות כתובות ומספרים</l>
          <l>מי שהחליף את השם בעצם כבר ויתר</l>
          <l>אינו מקשיב לתכנית אין בו כוח יותר</l>
          <l>ובינתיים אבי קנה לו מצלמה</l>
          <l>"פוטו חמש דקות" - תמונות לתעודה</l>
          <l>תעודת עולה, תעודת זהות, פנקס חבר,</l>
          <l>אין שפה, אין פרנסה, יש תעודה כבר נסתדר</l>
          <l>ובקיץ החם מוציאים את הכסאות</l>
          <l>מרכז הסברה מביא סרטים והרצאות</l>
          <l>אקורדיון מנגן מלווה איזו זמרת</l>
          <l>'עגלה עם סוסה', 'אוי אוי כנרת כנרת'</l>
          <l>שרליה, שרליה...</l>
        </lg>
        <lg number="5" type="stanza">
          <l>מיטה מתקפלת, שולחן מתקפל</l>
          <l>ובערב שבת אנחנו יוצאים לטייל</l>
          <l>חולצות לבנות נעליים מבריקות</l>
          <l>הולכים לטייל אבל אין פה מה לראות</l>
          <l>שורות של צריפים, כמה עצים וגדר</l>
          <l>חוזרים במתינות, הרי אין מה למהר</l>
          <l>את הסיפור הזה מתחילים מהסוף</l>
          <l>סיפור על אנייה שהגיעה אל החוף</l>
          <l>על מחנה מעבר ועל תחנה סופית</l>
          <l>ועל הבולגרית, הפולנית, היידיש, העברית,</l>
          <l>ועל מקום אפור ללא צבע ללא נוף</l>
          <l>ועל התחלה, התחלה שאין לה סוף</l>
        </lg>
        <lg Chorus="yes" number="6" type="stanza">
          <l>מישהו אומר - "הגענו"...</l>
        </lg>
      </lg>
    </body>
  </text>
</TEI>