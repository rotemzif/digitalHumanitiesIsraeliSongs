<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>הפסנתר של אמא</title>
        <singer classification="female singer">חוה אלברשטיין</singer>
        <writer>רחל שפירא</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>הפסנתר של אמא</head>
        <lg number="1" type="stanza">
          <l>יש אנשים שמנגנים במפוחית, או אקורדיון,</l>
          <l>ואחרים בקונטרבס או חלילית או חצוצרה.</l>
          <l>היתה לי אמא חרוצה ובעלת דימיון,</l>
          <l>אשר הפליאה לנגן במכונת תפירה.</l>
          <l>שעות ארוכות הייתה רכונה</l>
          <l>על בדי הפישתן ובדי הכותנה</l>
          <l>וכשעייפה מעט הייתה לוחשת לי:</l>
          <l>"זאת לא סתם מכונה, זה הפסנתר שלי".</l>
        </lg>
        <lg number="2" type="stanza">
          <l>תפרה חוטים דקים וסרט מלמלה,</l>
          <l>ושרה לה באידיש ובעברית קלה,</l>
          <l>"היה היה המלך, היה הייתה מלכה",</l>
          <l>והכלים ברקו והרצפה מורקה.</l>
          <l>היה היה המלך, היה היתה מלכה,</l>
          <l>ואמא גיהצה, כיבסה וגם אפתה.</l>
          <l>ועד היום הסיפורים על נסיכות ועל רוזנים</l>
          <l>באורח פלא מזכירים לי חצילים מטוגנים</l>
          <l>ובקונצרטים בהיכל על יד הבימה,</l>
          <l>אני שומעת הד רחוק, הד רחוק,</l>
          <l>של הפסנתר של אמא.</l>
        </lg>
        <lg number="3" type="stanza">
          <l>ישנם שירים, אמרה אימי, יפים מאוד, אני מודה,</l>
          <l>שמקשיבים להם דומם בין דאגה לדאגה</l>
          <l>אך יש כאלה שעושים בלב מן הרקדה</l>
          <l>והם עוזרים לך לשאת את יום העבודה</l>
          <l>לא פעם אני מוצאת את עצמי</l>
          <l>מנגנת כדי לעזור לאימי</l>
          <l>כמו נפתרה חידה, כמו נמצאה סיבה,</l>
          <l>פשוט צריך לגמור את יום העבודה.</l>
        </lg>
        <lg number="4" type="stanza">
          <l>זמרת, ייתכן, הפכתי בגללה,</l>
          <l>כדי לשיר באידיש ובעברית צלולה.</l>
          <l>"היה היה המלך, היה היתה מלכה",</l>
          <l>שנים חלפו מאז ואמא כבר לא כאן,</l>
          <l>"היה היה המלך, היה היתה מלכה",</l>
          <l>היום ידוע לי כמה שהיא צדקה.</l>
          <l>וכשנדמה לי לפעמים שאין למי ואין למה</l>
          <l>ויש אימה מאדישות רשעות או סתם אי בבנה,</l>
          <l>אני לוחשת מנגינה שלי, קירבי נא,</l>
          <l>את מחיה מה שהיה, מה שהיה לי,</l>
          <l>הפסנתר של אמא.</l>
        </lg>
        <lg number="5" type="stanza">
          <l>אני נוסעת בעולם, חוצה ימים ויבשות,</l>
          <l>ומנסה למצוא תשובות לשאלות הכי קשות</l>
          <l>ומחווירות ההצלחות ואיתותי כבוד,</l>
          <l>אני הרי עוזרת שם לאמא לעבוד.</l>
          <l>שואלת אותי בתי הקטנה:</l>
          <l>"איך את לא מתביישת לשיר על במה?"</l>
          <l>עוצמת את עיני, לנוכח מבטה,</l>
          <l>מה יש להתבייש, ממי, מסבתה?</l>
        </lg>
        <lg number="6" type="stanza">
          <l>גדולים המרחבים, הדרך לא סלולה,</l>
          <l>אבל  ישנה האידיש והעברית כולה.</l>
          <l>"היה היה המלך, היה היה חתן",</l>
          <l>שירים של מלמלה מנגינות פישתן.</l>
          <l>"היה היה המלך, היה היתה מלכה",</l>
          <l>שורות מתחרה ומכותנה פשוטה.</l>
          <l>ומהדהדת באוזני המנגינה העתיקה,</l>
          <l>ומליבה של הגיטרה מפכה ומפכה,</l>
          <l>אני לוחשת לניגון: "סוף סוף הגעת!",</l>
          <l>ומספרת לילדה, לילדה, על הפסנתר של סבתא...</l>
        </lg>
      </lg>
    </body>
  </text>
</TEI>
