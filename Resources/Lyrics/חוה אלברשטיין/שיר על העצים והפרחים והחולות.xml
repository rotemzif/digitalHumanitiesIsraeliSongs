<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שיר על העצים והפרחים והחולות</title>
        <singer classification="female singer">חוה אלברשטיין</singer>
        <writer>יורם טהרלב</writer>
        <composer>שלמה ארצי</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שיר על העצים והפרחים והחולות</head>
        <lg number="1" type="stanza">
          <l>הי ציוניוני הדרך</l>
          <l>אבנים לבנבנות</l>
          <l>טוב לשוט, תרמיל על שכם</l>
          <l>אי בלי אן הרחק לנדוד.</l>
        </lg>
        <lg Chorus="yes" number="2" type="stanza">
          <l>כך מצאנו את הארץ - אבנים לבנבנות</l>
          <l>אבל אנו באנו ארצה רק לבנות ולהיבנות</l>
          <l>פרח חן לקטוף חפצנו</l>
          <l>כי היו הרבה פרחים</l>
          <l>וחצץ בהר חצצנו</l>
          <l>לכבישים ולדרכים</l>
          <l>בארות בהר חצבנו</l>
          <l>עם הרבה הרבה תקווה</l>
          <l>ושירי בניין כתבנו והכל מאהבה</l>
          <l>עד אשר נשאר מאלה רק מוזיאון שעווה.</l>
          <l>כן, זהו שיר על העצים והפרחים והחולות</l>
          <l>זה שיר על הדרורים והנשרים והחוגלות </l>
          <l>זה שיר על הסנאים, השועלים, האיילות</l>
          <l>על הכלניות האדומות והכחולות</l>
          <l>על מי הנחלים, העיינות והמחילות</l>
          <l>ושאר אהבותינו המתות והחולות</l>
          <l>אשר ליווינו אל קיברן עם השירים והמחולות.</l>
        </lg>
        <lg number="3" type="stanza">
          <l>אספר לך הילדה, גם לך הילד</l>
          <l>איך בארץ ישראל אדמה נגאלת</l>
          <l>דונם פה ודונם שם</l>
          <l>רגב אחר רגב</l>
          <l>כך נפדה אדמת העם</l>
          <l>מצפון עד...</l>
        </lg>
        <lg number="4" type="stanza">
          <l>הך פטיש, עלה וצנח</l>
          <l>כבישי בטון בחול נמתח</l>
          <l>עורי שממה דינך נחתך</l>
          <l>אנו באים לכבוש אותך...</l>
        </lg>
        <lg number="5" type="stanza">
          <l>הבו לבנים, אין פנאי לעמוד אף רגע</l>
          <l>בנו הבנאים אל פחד ואל יגע</l>
          <l>כן, סוללים, כובשים, בונים</l>
          <l>מין אומה של קבלנים</l>
          <l>וגם כשאנחנו בשבת יצאנו אל הנוף</l>
          <l>ובאותו המרץ ממש המשכנו לקטוף</l>
          <l>לקטוף...</l>
        </lg>
        <lg number="6" type="stanza">
          <l>כלניות כלניות</l>
          <l>כלניות אדמדמות אדמוניות</l>
          <l>כלניות כלניות</l>
          <l>תלכו היום ותחפשו כלניות...</l>
        </lg>
        <lg Chorus="yes" number="7" type="stanza">
          <l>כן, זהו שיר על העצים...</l>
        </lg>
        <lg number="8" type="stanza">
          <l>ככה כך ולא אחרת</l>
          <l>גם עשינו לכינרת</l>
          <l>פה שפכנו את הסולר</l>
          <l>פה זרקנו את הפסולת </l>
          <l>וחשבנו בליבנו</l>
          <l>הירדן ודאי ישטוף את</l>
          <l>האשפה, האשפה והטינופת.</l>
        </lg>
        <lg number="9" type="stanza">
          <l>הלאה ירדן הלאה זול</l>
          <l>יהמו גליך</l>
          <l>עלי גדותיך שטוף וגול</l>
          <l>חלאת ארצך.</l>
        </lg>
        <lg number="10" type="stanza">
          <l>כן, אלה השירים ששרנו</l>
          <l>שירי עוני, שירי פרך</l>
          <l>שהראונו את הדרך</l>
          <l>אלה הם שירי הערש</l>
          <l>שלימדונו את ההרס</l>
          <l>שמתוך ימי רזון</l>
          <l>הם נתנו לנו חזון</l>
          <l>שהלביש את כל התכלת</l>
          <l>בשמלת בטון ומלט</l>
          <l>והיום ממש הגשמנו</l>
          <l>את החלום אשר חלמנו.</l>
        </lg>
        <lg number="11" type="stanza">
          <l>כן, המוטורים שורקים</l>
          <l>ותרועות קטרים</l>
          <l>מתלכדות להמנון היצירה</l>
          <l>דינמיט מיישר גבנוני ההרים</l>
          <l>והתמול נהרס תוך שירה.</l>
          <l>ושירת העתיד משתלטת בכל</l>
          <l>והולך ונשכח הישן</l>
          <l>וצועד דור צעיר וסולל המשעול</l>
          <l>לעולם של בטון משוריין.</l>
        </lg>
        <lg number="12" type="stanza">
          <l>ובתוך העולם המשוריין שאנחנו,</l>
          <l>לבנות מסביבנו, באמת הצלחנו</l>
          <l>שיר אחד אני עוד שרה</l>
          <l>לבדי עם הגיטרה</l>
          <l>ואולי נשיר אותו כולנו</l>
          <l>שראינו ושמענו</l>
          <l>כן, אולי נשיר אותו כולנו - אלי, אלי</l>
        </lg>
        <lg number="13" type="stanza">
          <l>אלי, אלי, שלא ייגמר לעולם</l>
          <l>החול והים</l>
          <l>רישרוש של המים</l>
          <l>ברק השמיים</l>
          <l>תפילת האדם.</l>
        </lg>
      </lg>
    </body>
  </text>
</TEI>