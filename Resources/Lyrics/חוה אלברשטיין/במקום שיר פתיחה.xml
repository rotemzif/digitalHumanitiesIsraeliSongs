<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>במקום שיר פתיחה</title>
        <singer classification="female singer">חוה אלברשטיין</singer>
        <writer>תרצה אתר</writer>
        <composer>דפנה אילת</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>במקום שיר פתיחה</head>
        <lg number="1" type="stanza">
          <l>אם תהיתם בלבכם מדוע -</l>
          <l>אינני אומרת שלום, ערב טוב</l>
          <l>ואינני מדברת, בעצם בכלל</l>
          <l>דעו לכם: זה לא מפני שאין לי מצב רוח</l>
          <l>או שאין לי שום קונטקט עם הקהל,</l>
          <l>הסיבה לכך פשוטה הרבה יותר מזה:</l>
          <l>ההנהלה, שהחתימתני, לא מכבר, על החוזה,</l>
          <l>הביטה בי מבט ארוך, כלומר: ההנהלה - </l>
          <l>סקרה אותי היטב היטב, מסוף עד התחלה...</l>
          <l>וכה אמרה:</l>
        </lg>
        <lg number="2" type="stanza">
          <l>פה בחוזה שלך, ישנו סעיף קטן</l>
          <l>שבוודאי שמת לב אליו כשהיה לך זמן - </l>
          <l>אשר אומר: צד בי"ת, כלומר, הגברת הזמרת,</l>
          <l>אם וכאשר איננה מזמרת,</l>
          <l>את אחד מן השירים שנקבעו פה, כאמור,</l>
          <l>עומדת ומחייכת, והפה שלה - סגור!</l>
          <l>לא תהיינה טענות ומענות</l>
          <l>ותפקידך הבלעדי יהיה כדלקמן:</l>
          <l>לבדר, להצחיק, פה ושם קצת למחות</l>
          <l>אך הכל בשירה, יש לשיר כל הזמן!</l>
          <l>את לא אורי זוהר, גבירתי היקרה,</l>
          <l>ואת לא שר ההסברה או ראש העיר,</l>
          <l>אז הואילי לסתום את הפה במחילה,</l>
          <l>לא לדבר! - רק לשיר!</l>
        </lg>
        <lg number="3" type="stanza">
          <l>כל הזמרים שרים, אינך צריכה להעלב,</l>
          <l>רק רבקה מיכאלי מצליחה,</l>
          <l>את המלל והזמר לערבב ולשלב,</l>
          <l>אבל את - לא. את לא. סליחה.</l>
          <l>עכשיו הבינו: שחקנים רוצים לשיר תמיד, ואיך שלא יהיה</l>
          <l>זמרים רוצים לרקוד, וקריינים רוצים - יה יה.</l>
        </lg>
        <lg number="4" type="stanza">
          <l>אז אם שמעת את יוסי בנאי שר,</l>
          <l>תביני למההוא שחקן,</l>
          <l>או אם ראית את תכניתו של איב -</l>
          <l>זכרי: זה איב מונטאן!</l>
          <l>ואת - לא הם. את - חוה.</l>
          <l>לא, לא. את- לא הם. את - חוה.</l>
          <l>אז פתחי את פיך, נקי את הגרון...</l>
          <l>ונא לשיר, לשיר לשיר, בלי תיאטרון!</l>
        </lg>
        <lg number="5" type="stanza">
          <l>ו-כן... בקשר לתלבושת,</l>
          <l>ליבשי מקסי. לא מיני.</l>
          <l>ועימדי לא לגמרי באור, קצת בחושך,</l>
          <l>זה טוב בשבילך, האמיני.</l>
          <l>המיני מתאים לאישה צרה,</l>
          <l>ואת - ככה, קצת, רק חצי צרה.</l>
        </lg>
        <lg number="6" type="stanza">
          <l>אך הצרה איתי שיש לי כל כך הרבה דברים לומר,</l>
          <l>או לשחק. את אולבי אולי. או ז'נה - אהך, ז'נה נהדר...</l>
          <l>את שיקספיר לא! אני יודעת, יש לי מגבלות,</l>
          <l>אבל בסרט מוסיקלי, למשל, אני מאוד...</l>
          <l>שלא להזכיר בכלל את הרדיו -</l>
          <l>מה יש... אני לא יכולה?!</l>
          <l>אני בהחלט חושבת שאני... הלו! מה קרה?</l>
          <l>נגנו, נגנו, אני אשיר, אני אשיר, נגנו בבקשה,</l>
          <l>נגנו לי, נגנו לי, נגנו בבקשה.</l>
          <l>אחרי הכל אני אישה,</l>
          <l>אך מעכשיו - אני רק שה שה שרה</l>
          <l>אני שרה, ולא שום דבר אחר!</l>
        </lg>
        <lg number="7" type="stanza">
          <l>אם מישהו אחר רוצה - שידבר!</l>
        </lg>
      </lg>
    </body>
  </text>
</TEI>
