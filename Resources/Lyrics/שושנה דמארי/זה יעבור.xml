<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>זה יעבור</title>
        <singer classification="female singer">שושנה דמארי</singer>
        <writer>נתן אלתרמן</writer>
        <composer>משה וילנסקי</composer>
        <album>לאור הזכרונות</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>זה יעבור</head>
        <lg number="1" type="stanza">
          <l>עוד אני זוכרת, עוד אני זוכרת</l>
          <l>רעש צמרות וזמר מעיין.</l>
          <l>לצידך דומם הלכתי כעיוורת,</l>
          <l>בשימלה צחורה, בבוקר הלבן.</l>
        </lg>
        <lg number="2" type="stanza">
          <l>כנראה, מאד הייתי נהדרת,</l>
          <l>כנראה, הייתי חמודה מאד.</l>
          <l>עוד אני זוכרת, עוד אני זוכרת</l>
          <l>איך ליבי צחק מאהבה וסוד.</l>
        </lg>
        <lg number="3" type="stanza">
          <l>אך גם בימי האושר - לא ידעתי איך</l>
          <l>משהו ניגן,ניגן בי וחייך:</l>
          <l>זה יעבור, זה יעבור,</l>
          <l>זה יעבור ילדה, כזמר על כינור.</l>
          <l>יגון ואושר מתחלפים בתור,</l>
          <l>זה יעבור, זה יעבור.</l>
        </lg>
        <lg number="4" type="stanza">
          <l>לכן, כל עוד עינינו</l>
          <l>משימחה זורחות,</l>
          <l>אהוב אותי הרבה,</l>
          <l>הרבה, הרבה מאד.</l>
          <l>הבט: היום זוהר</l>
          <l>על ארץ ושמיים.</l>
          <l>מפני שהוא עובר, עובר</l>
          <l>יקר הוא שבעתיים.</l>
          <l>יגון ואושר מתחלפים בתור,</l>
          <l>זה יעבור, זה יעבור.</l>
        </lg>
        <lg number="5" type="stanza">
          <l>וימים הגיעו, ימי חול ועוני,</l>
          <l>רוגז וקטטה ויגע עד-אין-די.</l>
          <l>יש רבים אולי כמוך וכמוני,</l>
          <l>ולכן רבים יבינו לדברי.</l>
        </lg>
        <lg number="6" type="stanza">
          <l>כנראה, מאד הייתי נהדרת,</l>
          <l>כנראה, הייתי חמודה מאד</l>
          <l>אם את תמונתי שמרת במיסגרת,</l>
          <l>אף כי לא רצית את פני לראות.</l>
        </lg>
        <lg number="7" type="stanza">
          <l>אך גם בימי הדמע - לא ידעתי איך -</l>
          <l>משהו כאז ניגן בי וחייך:</l>
          <l>זה יעבור, זה יעבור,</l>
          <l>זה יעבור, ילדה, כבכי על כינור.</l>
          <l>יגון ואושר מתחלפים בתור,</l>
          <l>זה יעבור, זה יעבור.</l>
        </lg>
        <lg number="8" type="stanza">
          <l>אל תוך עיני הבט נא,</l>
          <l>הן לך קוראות:</l>
          <l>אהוב אותי הרבה,</l>
          <l>הרבה, הרבה מאד.</l>
          <l>כי אושר שחזר</l>
          <l>אחרי דמעות עיניים,</l>
          <l>הן שבעתיים הוא יקר</l>
          <l>ועז הוא שבעתיים.</l>
          <l>יגון ואושר מתחלפים בתור,</l>
          <l>זה יעבור, זה יעבור.</l>
        </lg>
        <lg number="9" type="stanza">
          <l>צעירים אנחנו, אך בבוא יומנו</l>
          <l>זה עם זה נשב אולי בגן העיר.</l>
          <l>זה אל זה אולי נרכינה את ראשינו</l>
          <l>כן, ממש כאז, בהתחלת השיר.</l>
        </lg>
        <lg number="10" type="stanza">
          <l>כל הטוב, הטוב, יצוף אז למזכרת,</l>
          <l>והרע יחלוף, לא נזכרנו עוד.</l>
          <l>ואני אלחש - הייתי נהדרת...</l>
          <l>ואתה תסכים: - כן, חמודה מאד.</l>
        </lg>
        <lg number="11" type="stanza">
          <l>ואז אתה תאמר: אוי, איך דוקר בגב...</l>
          <l>ואני אלחש עלי ראשך הסב:</l>
          <l>זה יעבור, זה יעבור,</l>
          <l>זה יעבור, ילדי, מחר עד בוקר אור.</l>
          <l>זיקנה ונוער מתחלפים בתור,</l>
          <l>זה יעבור, זה יעבור.</l>
        </lg>
        <lg number="12" type="stanza">
          <l>וכדי שנחייך אז</l>
          <l>בניצנוץ דמעות:</l>
          <l>אהוב אותי היום</l>
          <l>הרבה, הרבה מאד.</l>
          <l>כי אם הלב אהב</l>
          <l>בנעוריו אי פעם,</l>
          <l>הלא גם לדקירות הגב</l>
          <l>יש אחר כך קצת טעם.</l>
          <l>כי לוחשים אז בחיוך של אור:</l>
          <l>זה יעבור, זה יעבור.</l>
        </lg>
      </lg>
    </body>
  </text>
</TEI>
