<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אני מצפת</title>
        <singer classification="female singer">שושנה דמארי</singer>
        <writer>נתן אלתרמן</writer>
        <composer>משה וילנסקי</composer>
        <album>לאור הזכרונות</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אני מצפת</head>
        <lg number="1" type="stanza">
          <l>אותי החברות כולן</l>
          <l>בלי הרף שואלות</l>
          <l>מדוע זה עינייך כה</l>
          <l>גדולות ואפלות</l>
          <l>ומה את חיננית כל כך</l>
          <l>ומה את ביישנית כל כך</l>
          <l>ולמה זה נימת קולך</l>
          <l>נוגה וניגונית כל כך</l>
          <l>ומה כה שונה הנך</l>
          <l>מכל הבחורות</l>
          <l>ולמה זה חולמות כל כך</l>
          <l>עינייך השחורות</l>
          <l>לזה ישנה לי רק תשובה אחת</l>
          <l>אני מצפת</l>
          <l>הרוח ההרים והלילות</l>
          <l>נתנו בי זוג עיניים אפלות</l>
          <l>שמיים של גליל ומי מרום</l>
          <l>השכינו בעיני את החלום</l>
          <l>אצלנו גזע שכזה</l>
          <l>אצלנו טבע שכזה</l>
          <l>אצלנו מין סביבה כזאת</l>
          <l>כן ככה זה אצלי בפרט</l>
          <l>אני מצפת</l>
          <l>זה בי נדבק זה בי נקלט</l>
          <l>אני מצפת</l>
        </lg>
        <lg number="2" type="stanza">
          <l>ביום אביב אחד אותו</l>
          <l>פגשתי ראשונה</l>
          <l>מאז לי אין מאז לי אין</l>
          <l>מנוח ושינה</l>
          <l>אומרות לי חברותיי לא טוב</l>
          <l>איך זה אפשר כך לאהוב</l>
          <l>הלא נורא זה ואיום</l>
          <l>לא ככה אוהבים היום</l>
          <l>האהבה בזמן הזה</l>
          <l>פשוטה הרבה יותר</l>
          <l>ולא איכפת הלא סוף סוף</l>
          <l>אם זהו אם אחר</l>
          <l>לזה ישנה לי רק תשובה אחת</l>
          <l>אני מצפת</l>
          <l>רוחות הסער וכוכבי הסוד</l>
          <l>לימדו אותי כי זה אכפת מאוד</l>
          <l>כי יש הבדל אולי טיפשי ודק</l>
          <l>בין אהבת עולם ובין משחק</l>
          <l>אצלנו גזע שכזה</l>
          <l>אצלנו טבע שכזה</l>
          <l>אצלנו מין סביבה כזאת</l>
          <l>כן ככה זה אצלי בפרט</l>
          <l>אני מצפת</l>
          <l>זה בי נדבק זה בי נחרת</l>
          <l>אני מצפת</l>
        </lg>
        <lg number="3" type="stanza">
          <l>הגיע יום למרחקים</l>
          <l>בחיר לבי הלך</l>
          <l>וחברותיי אומרות לי כך</l>
          <l>הוא לא יזכור אותך</l>
          <l>הוא יעזוב הוא לא יזכור</l>
          <l>ואל אחרת הוא יחזור</l>
          <l>אחרת הוא יאהב אהוב</l>
          <l>כי נערות ישנן לרוב</l>
          <l>אבל אני לכל לכל</l>
          <l>עונה בצחוק גדול</l>
          <l>אם גם בנות ישנן לרוב</l>
          <l>אותי אין לעזוב</l>
          <l>ויש לזה סיבה אולי אחת</l>
          <l>אני מצפת</l>
          <l>אפשר לנוס אל ים ואל מדבר</l>
          <l>אבל אותי לשכוח אי אפשר</l>
          <l>אולי גם שם יפות כמוני יש</l>
          <l>אבל אותי נושאים בלב כאש</l>
          <l>אצלנו גזע שכזה</l>
          <l>אצלנו טבע שכזה</l>
          <l>אצלנו מין סביבה כזאת</l>
          <l>כן ככה זה אצלי בפרט</l>
          <l>אני מצפת</l>
          <l>אם בי נתפסת אין מפלט</l>
          <l>אני מצפת</l>
        </lg>
      </lg>
    </body>
  </text>
</TEI>
