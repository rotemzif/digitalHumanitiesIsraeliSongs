<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>יום יפה 3</title>
        <singer classification="female singer">נחמה הנדל</singer>
        <writer>לאה גולדברג</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>יום יפה</head>
        <lg number="1" type="stanza">
          <l>הדרורה  קוראה בנחת:</l>
          <l>"איזה יום, איזה יום!</l>
          <l>החמה היום זורחת</l>
          <l>כל היום, כל היום!</l>
        </lg>
        <lg number="2" type="stanza">
          <l>ואורה הטוב נוגע</l>
          <l>בראשו של גוזלי,</l>
          <l>אין ספק שהוא נוגה</l>
          <l>בשבילי, רק בשבילי!"</l>
        </lg>
        <lg number="3" type="stanza">
          <l>החתול הומה בנחת:</l>
          <l>"איזה יום, איזה יום!</l>
          <l>החמה היום זורחת</l>
          <l>כל היום, כל היום!</l>
        </lg>
        <lg number="4" type="stanza">
          <l>מדגדגת בקרניה</l>
          <l>את אזני חתלתולי,</l>
          <l>אין ספק: שלחה קרניה</l>
          <l>בשבילי, רק בשבילי!"</l>
        </lg>
        <lg number="5" type="stanza">
          <l>כלנית קטנה אומרת:</l>
          <l>"איזה יום, איזה יום!</l>
          <l>החמה היום בוערת,</l>
          <l>כל היום, כל היום!</l>
        </lg>
        <lg number="6" type="stanza">
          <l>מלטפת, מטפחת</l>
          <l>את עלי וגבעולי,</l>
          <l>אין ספק שהיא זורחת</l>
          <l>בשבילי, רק בשבילי!</l>
        </lg>
        <lg number="7" type="stanza">
          <l>החמה בשחוק סוקרת</l>
          <l>את יפיו של העולם.</l>
          <l>"אור-קרני" - כך היא אומרת,</l>
          <l>"לכולם, לכולם!"</l>
        </lg>
      </lg>
    </body>
  </text>
</TEI>
