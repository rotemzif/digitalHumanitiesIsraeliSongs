<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שושנה 7</title>
        <singer classification="female singer">נחמה הנדל</singer>
        <writer>אליקום צונזר</writer>
        <composer>אליקום צונזר</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שושנה</head>
        <lg number="1" type="stanza">
          <l>על אם הדרך שמה מתגוללת</l>
          <l>שושנה חכלילת עיניים,</l>
          <l>נהדפת מסער, עליה נובלת,</l>
          <l>שוכבת פה מיומים.</l>
          <l>והיא מתחננת לכל נוסע:</l>
          <l>"אנא, אישים, חנוני!</l>
          <l>שמרו צעדיכם אותי מנגוע,</l>
          <l>פן ברגליכם תרמסוני!</l>
          <l>אנא חנוני!</l>
          <l>מעפר הרימוני,</l>
          <l>פן אהיה למרמס רגלים;</l>
          <l>בידיכם שאוני</l>
          <l>אל עדן גני,</l>
          <l>אל גן מחמד עיניים".</l>
        </lg>
        <lg number="2" type="stanza">
          <l>"בראותי בגן שושנה נטועה</l>
          <l>תשתפך עלי נפשי ורוחי:</l>
          <l>גם אנוכי הייתי מאושרה כמוה</l>
          <l>נתתי ריח ניחוחי,</l>
          <l>בכרם המלך הייתי פורחת</l>
          <l>רוח צד שאפתי,</l>
          <l>החרסה ממעל בקרניה זורחת -</l>
          <l>ועתה ביד נקטפתי.</l>
          <l>זה קוטף, זה חומס,</l>
          <l>זה טורף, זה רומס,</l>
          <l>מאז לא מצאתי מנוח,</l>
          <l>גלמודה שוכבת,</l>
          <l>ממטר נרקבת,</l>
          <l>נרקבת עד אין בי כוח".</l>
        </lg>
        <lg number="3" type="stanza">
          <l>בעוד השושנה מר תיללה</l>
          <l>על אבדן תפארת פרחיה,</l>
          <l>והנה מלאך יי ניצב במסילה,</l>
          <l>ממרום שולח אליה.</l>
          <l>- "מי את, עניה, מי את, אומללה?</l>
          <l>איפה היית עד כה?</l>
          <l>מתי נקטפת, יד מי בך חלה,</l>
          <l>ועתה מה לך פה?"</l>
          <l>ותען השושנה</l>
          <l>בקול מר כלענה:</l>
          <l>- "אוי לי כי ירדתי שאולה!</l>
          <l>מציון אני,</l>
          <l>יהודה שמי,</l>
          <l>ועתה הנני בגולה!"</l>
        </lg>
        <lg number="4" type="stanza">
          <l>"לפני שנות אלפיים הייתי ברוכה,</l>
          <l>במלכים הייתי הגברת;</l>
          <l>בידי אז היה שרביט המלוכה,</l>
          <l>על ראשי - כתר תפארת;</l>
          <l>מלכים משחתי מגזע יהודה,</l>
          <l>מאהרון - כהני אל,</l>
          <l>ועתה נשארתי שכולה, גלמודה,</l>
          <l>ואין לי מודע וגואל!</l>
          <l>לספרד נגליתי,</l>
          <l>לדתם נקראתי,</l>
          <l>כקנאת הדת אכלונו;</l>
          <l>הרבו חללי,</l>
          <l>זקני ועוללי,</l>
          <l>עד כי כלה גרשוני!"</l>
        </lg>
        <lg number="5" type="stanza">
          <l>כשושנה בציה נדמית, בת-יהודה,</l>
          <l>ברפש נרמסים פרחיך;</l>
          <l>בזויה את, שבויה,טרופה, גלמודה,</l>
          <l>אין מי ירחם עליך.</l>
          <l>אבדת עמך, אבדת עוזך,</l>
          <l>אבדת אף נצח וחיל;</l>
          <l>אך אמונתך היא תקוותך</l>
          <l>באורך אישון הליל.</l>
          <l>זעקי לאלוהיך</l>
          <l>עד ירחם עליך,</l>
          <l>חכי עד יקבצך ציונה</l>
          <l>ויחדש ימיך</l>
          <l>כימי עלומיך,</l>
          <l>ולירושלים תשובי ברינה.</l>
        </lg>
      </lg>
    </body>
  </text>
</TEI>
