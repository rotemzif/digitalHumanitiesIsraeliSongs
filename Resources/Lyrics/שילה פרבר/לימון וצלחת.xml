<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>לימון וצלחת</title>
        <singer classification="female singer">שילה פרבר</singer>
        <writer>נתן אלתרמן</writer>
        <composer>משה וילנסקי</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>לימון וצלחת</head>
        <lg number="1" type="stanza">
          <l>ובכן אציגה את עצמי, אדון צלחת.</l>
          <l>סליחה, צלחת מי? צלחת ואדון.</l>
          <l>ושם הגברת, אקווה שהיא סולחת...</l>
          <l>קוראים לי מי , איזה מים? מי לימון...</l>
        </lg>
        <lg number="2" type="stanza">
          <l>הגברת מי, הגברת מי, אדון צלחת.</l>
          <l>קראי לי סתם צלחת. בשבילי מספיק.</l>
          <l>לולא נפגשנו לא היינו פה ביחד...</l>
          <l>האם זה לא מצחיק? זה באמת מצחיק.</l>
        </lg>
        <lg number="3" type="stanza">
          <l>הוי מי לימון מדוע זה את כה לימונית?</l>
          <l>זה לא נכון אני צוחקת כל היום.</l>
          <l>את אש בנגלית או פאטאלית או דמונית,</l>
          <l>אמרי לי מה את? את חידה? אני חידון.</l>
        </lg>
        <lg number="4" type="stanza">
          <l>סלחי לי מי, ליבי הנה!</l>
          <l>אני לוקחת אותו צלחת.</l>
          <l>סלחי לי מי, יפה כל כך את!</l>
          <l>אני סולחת לך צלחת.</l>
          <l>אפשר לחיות שנים באופן אידיוטי</l>
          <l>בלי אוונטורה ורומנטיקה כזאת'י.</l>
          <l>לימון, לימון, מה יש צלחת?</l>
          <l>אולי נלכה לטייל מעט ביחד.</l>
        </lg>
        <lg number="5" type="stanza">
          <l>את הגברים כולם יכולתי לשגע,</l>
          <l>כי משגעת כף ידי הענוגה,</l>
          <l>אבל בך אני רואה זה לא נוגע.</l>
          <l>זה לא נוגע כי אני כבר משוגע.</l>
          <l>ממי, ממי אתה כבר משוגע, ענני!</l>
          <l>ממך, ממך, ממי? ממי?ממי לימון.</l>
          <l>ממי לימון, אדון צלחת, זה ממני!</l>
          <l>נכון מאוד, אלפי תודה, אלפי פרדון.</l>
        </lg>
        <lg number="6" type="stanza">
          <l>הו מי לימון, אל תתיחסי אלי בפחד.</l>
          <l>אני פוחדת? איזה דיבורים של שוק.</l>
          <l>משום דבר שבעולם, אדון צלחת,</l>
          <l>עוד לא נבהלתי מימי, הביטי, גוק!</l>
        </lg>
        <lg number="7" type="stanza">
          <l>סלחי לי מי, סלחי לימון,</l>
          <l>אני סולחת לך, צלחת.</l>
          <l>את על ידי כעט מונחת.</l>
          <l>אני מונחת על הצלחת.</l>
          <l>אפשר לחיות שנים באופן אידיוטי</l>
          <l>ללא שיחה אינטליגנטית שכזאת'י.</l>
          <l>לימון, לימון, מה יש צלחת?</l>
          <l>אולי נלך לרקוד מעט עכשיו ביחד.</l>
        </lg>
        <lg number="8" type="stanza">
          <l>אתמול ראיתי את הג'ירפים, איזה גובה!</l>
          <l>אחד מהם הביט בי ככה כמו תם</l>
          <l>והשני כמעט אכל לי את הכובע.</l>
          <l>הכל פוליטיקה אנגלית, ימח שמם!</l>
        </lg>
        <lg number="9" type="stanza">
          <l>הוי מי לימון, מן הפוליטיקה אין נחת.</l>
          <l>אבל ממך, צלחת, נחת יש , הוי פליז,</l>
          <l>בלי מחמאות, אתה צלחת כה מוצלחת.</l>
          <l>אני צלחת, מי לימון, ואת סרויז.</l>
          <l>הוי מי לימון, כמטאור את לי זורחת!</l>
          <l>חיי ריקים ומחכים לך כארמון.</l>
          <l>כי בלעדי את לימון ללא צלחת!</l>
          <l>ובלעדי אתה צלחת בלי לימון!</l>
        </lg>
        <lg number="10" type="stanza">
          <l>סלחי לי מי, ליבי הנה!</l>
          <l>אני לוקחת אותו צלחת.</l>
          <l>סלחי לי מי, יפה כל כך את!</l>
          <l>אני סולחת לך צלחת.</l>
          <l>אפשר לחיות שנים באופן אידיוטי</l>
          <l>עד שלימון פוגש צלחת ש  כזאת'י.</l>
          <l>לימון, לימון, מה יש צלחת?</l>
          <l>אולי נלכה לטייל מעט ביחד.</l>
        </lg>
      </lg>
    </body>
  </text>
</TEI>
