<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>חית הברזל</title>
        <singer classification="male singer">ברי סחרוף</singer>
        <writer>מאיר אריאל</writer>
        <composer>מאיר אריאל</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>חית הברזל</head>
        <lg number="1" type="stanza">
          <l>תקופת המתכת, עידן הברזל</l>
          <l>מזכיר לי חיה מחזון דניאל</l>
          <l>חיית המתכת חיית הברזל</l>
          <l>כל כך דומה שאני מתבהל...</l>
        </lg>
        <lg number="2" type="stanza">
          <l>בשנת אחת לבלטשאצר מלך בבל</l>
          <l>חזון בחלום ראה דניאל</l>
          <l>ותעלינה ארבע חיות גדולות מהים</l>
          <l>וכל חיה מסמלת מלכות בעולם</l>
          <l>והרביעית שונה ומשונה מקודמותיה</l>
          <l>מפחידה ואימתנית ותקיפה בתנועותיה</l>
          <l>עם שיני ברזל גדולות אוכלת וגורסת</l>
          <l>והשאר בציפורני נחושת דורסת</l>
          <l>ועשר קרנים לה והקטנה מתוכם צומחת וגדלה</l>
          <l>וצצות בה כעיני בני אדם</l>
          <l>ופה מדבר גדולות מתרברב</l>
          <l>סופה להתקטל ולהתחרב</l>
        </lg>
        <lg number="3" type="stanza">
          <l>חיית המתכת חיית הברזל</l>
          <l>מלכות משונה שחזה דניאל</l>
          <l>תקופת המתכת עידן הברזל</l>
          <l>כל כך דומה שאני מתבהל...</l>
        </lg>
        <lg number="4" type="stanza">
          <l>כל המגדלים המשוננים האלה הנוגסים בתכלת</l>
          <l>כל השפיצים האלה בגרפים</l>
          <l>ברזל כתנין, מתכת כפרד</l>
          <l>ברזל כציפור, מתכת ג'ירפה</l>
          <l>ברזל מצופה מתכת ערמומית</l>
          <l>מוזרמת אלקטרוניקה, מוזרקת נתונים</l>
          <l>פרצוף של שפחה, לא עושה ענינים</l>
          <l>עם הרשת הכי גדולה של סוכנים כפולים</l>
          <l>כל המחשבים האלה</l>
          <l>המרדימים האלה, העוקרים האלה</l>
          <l>את אצבעותינו...מעולמנו...</l>
        </lg>
        <lg number="5" type="stanza">
          <l>תקופת המתכת, עידן הברזל</l>
          <l>הזו הרביעית שראה דניאל</l>
          <l>בחזיונות לילה אז בבבל</l>
          <l>האם זה עכשיו שוב מתגלגל...?</l>
        </lg>
        <lg number="6" type="stanza">
          <l>גורסת, דורסת, הורסת, הודקת,</l>
          <l>ומשווקת את זה כחופש דיבור</l>
          <l>מוצצת ויורקת, משתמשת וזורקת</l>
          <l>עצם לתחקירני זכות הציבור</l>
          <l>קרנים שולטות רחוק, עיניים בכל מקום,</l>
          <l>פה לא מפסיק ללהג</l>
          <l>אומר מה לרצות, מה לחשוב,</l>
          <l>מה להיות, מה לעשות ואיך להתנהג</l>
          <l>והמונים המונים חצי אוטומטי</l>
          <l>הלומי פטישוני כסף סמויים</l>
          <l>רצים רצים מפוקדי ריצודים מהבהבים</l>
          <l>עטופים במגילה של תנאים וזכויות</l>
          <l>מסוממי קידמה והתפתחויות</l>
          <l>לעבוד בלי דעת ולשרת</l>
          <l>לשמש ולשמן את</l>
          <l>חיית המתכת חיית הברזל</l>
          <l>לכל מקום יגיעו יונקותיה</l>
          <l>שלטון המתכת מלכות הברזל</l>
          <l>בני אדם, טיפות של דם וקשקשיה</l>
        </lg>
        <lg number="7" type="stanza">
          <l>מקובל שהרביעית היא רומי</l>
          <l>מקובל שרומי היא אדום</l>
          <l>ממש כך או באופן סמלי יש די הרבה מרומי היום</l>
          <l>כל הקולוסיאום הכל-עולמי הזה</l>
          <l>עם חלונות ההצצה אל הזירה</l>
          <l>המלאה גלדיאטורים שהם חיות טרף</l>
          <l>ודם מציף את תת ההכרה</l>
          <l>תחליף תחנות תמיר ערוצים</l>
          <l>תשוטט כאוות נפשך בעולם</l>
          <l>תחשוב שאתה מחוץ לכל זה</l>
          <l>לא נוגע לך זה שם</l>
          <l>אבל בינתיים בעצם מה שקורה זה</l>
          <l>שאתה עוד אחד שיורה ויורה</l>
          <l>מתרגל לחסל בלחיצת כפתור</l>
          <l>חיית טרף גלדיאטור</l>
        </lg>
        <lg number="8" type="stanza">
          <l>תקופת המתכת, עידן הברזל</l>
          <l>מזכיר לי חיה מחזון דניאל</l>
          <l>חיית המתכת, חיית הברזל</l>
          <l>כל כך דומה שאני מתבהל...</l>
        </lg>
        <lg number="9" type="stanza">
          <l>(ארמית):</l>
          <l>חזה הוית באדין מן קל מליא רברבתא די קרנא ממללה,</l>
          <l>חזה הוית עד די קטילת חיותא והובד גשמה ויהיבת ליקדת אשא.</l>
          <l>אתכרית רוחי אנה דניאל וחזוי ראשי יבהלנני...</l>
        </lg>
      </lg>
    </body>
  </text>
</TEI>
