<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>נרות החצב הלבנים</title>
        <singer classification="unknown">מירי פליקס</singer>
        <writer>נתן יונתן</writer>
        <composer>מירי פליקס</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>נרות החצב הלבנים</head>
        <lg number="1" type="stanza">
          <l>טוב שבא כבר הערב הזה:</l>
          <l>עננים אפרים, רוח-קיץ,</l>
          <l>ניחוחי חרולים יבשים,</l>
          <l>טל כבד, ערפל ודממה.</l>
          <l>אי בזה נתיבת-בית-עלמין,</l>
          <l>מסילת-אבנים עתיקה-היא,</l>
          <l>פרדסים נטושים וגדועים,</l>
          <l>עשב בר בין גדמה לגדמה.</l>
        </lg>
        <lg number="2" type="stanza">
          <l>בשעה שכזאת נדלקים</l>
          <l>על אדמת-הקברים הנעזבת</l>
          <l>כל נרות-החצב הלבנים -</l>
          <l>אזכרת-נשמות עצובה.</l>
          <l>שדות-הבר מאירים וכבים.</l>
          <l>ברפרוף גחלילית מהבהבת.</l>
          <l>מישהו שפניו אל האור</l>
          <l>מטפס על פסגת-הגבעה.</l>
        </lg>
        <lg number="3" type="stanza">
          <l>טוב שבא כבר הערב הזה:</l>
          <l>כבד-טל ועפר וניחוח.</l>
          <l>העולם כמו לב ענקי,</l>
          <l>מתפעם בחשכת-אדמותיי.</l>
          <l>נולדים בי שמות נפלאים</l>
          <l>לשירים. - לו יחיה-בי הכוח</l>
          <l>לדבר את כולם עד כלות,</l>
          <l>עד חתם את לבם בשפתי.</l>
        </lg>
        <lg number="4" type="stanza">
          <l>טל-הערב עינינו עוצם.</l>
          <l>שיר תמים מתעורר בלבבנו,</l>
          <l>הוא דובר את חייו כפשוטם</l>
          <l>בזמרה שלמדתני אמי;</l>
          <l>כשיר-ערש, כשביל-העפר.</l>
          <l>שזכרנו אותו בשובנו</l>
          <l>משוט בדרכי-העולם</l>
          <l>עייפים ונבונים וחולמים.</l>
        </lg>
        <lg number="5" type="stanza">
          <l>במעון האפל נגשש</l>
          <l>אל שקיעה רחוקה, וכמו-ילד</l>
          <l>מול החשך פנים רטובות</l>
          <l>נקרב לזגוגית הקרירה.</l>
          <l>יש כבר אור בצריפים הקטנים.</l>
          <l>עוד מעט תפתח אט הדלת,</l>
          <l>ורעי יכנס וידליק</l>
          <l>גם אצלי את פתילת-המנורה.</l>
        </lg>
        <lg number="6" type="stanza">
          <l>אז השיר יפכה מעצמו</l>
          <l>וייזל כדמעה הניגרת.</l>
          <l>בחשכת הזגוגית השקופה</l>
          <l>אצנן את פני החמות.</l>
          <l>וכאיש החוזר אל ביתו,</l>
          <l>כשמחת התועה בשאון-קרת</l>
          <l>השומע מקרן-הרחוב</l>
          <l>כי יש איש הקורא לו בשמו.</l>
        </lg>
        <lg number="7" type="stanza">
          <l>מה-יפים אז נרות-החצב</l>
          <l>הדולקים וכבים עם השמש,</l>
          <l>ותפלת-הקברים הנצחית</l>
          <l>עתיקה, אבל לא עצובה.</l>
          <l>וחריף לי ניחוח-הבר,</l>
          <l>חכמים לי סודות-התנשמת,</l>
          <l>והאיש שפניו אל האור</l>
          <l>כבר עומד על פסגת-הגבעה.</l>
        </lg>
      </lg>
    </body>
  </text>
</TEI>
