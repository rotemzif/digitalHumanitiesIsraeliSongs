<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>הרצל 4</title>
        <singer classification="band">להקת גייסות השריון</singer>
        <writer>יורם טהרלב</writer>
        <composer>יאיר רוזנבלום</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>הרצל</head>
        <lg number="1" type="stanza">
          <l>הרצל וכל האדונים הנכבדים</l>
          <l>בבאזל יסדו את מדינת היהודים</l>
          <l>וולפסון ונורדאו ואוסישקין התוסס</l>
          <l>ומוצקין וכל הצירים של הקונגרס.</l>
          <l>וולפסון הביא למדינה את הכספים</l>
          <l>נורדאו נתן את הפרסום והכבוד.</l>
          <l>אוסישקין נתן את המרץ של הדור</l>
          <l>וביאליק נתן את "קן לציפור"</l>
          <l>רק הרצל הלך שם דווה וכואב</l>
          <l>כי הרצל נתן למדינה את הלב.</l>
        </lg>
        <lg number="2" type="stanza">
          <l>הוא רץ ודאג ונאם ונדחף</l>
          <l>מן המזכיר אל השר</l>
          <l>מן המיניסטר אל הגראף</l>
          <l>האמין כתינוק בכל מה שהוא בדה</l>
          <l>ואמר "אם תרצו אז אין זו אגדה"</l>
          <l>נסע לסיני, לגליל וליהודה</l>
          <l>בדק את הקרקע ואת כלי העבודה</l>
          <l>חצה את הים ועל פרד הוא דהר</l>
          <l>במקווה ישראל הוא פגש את הקיסר</l>
          <l>ואז לפני וילהלם הוא חש פתאום כאב</l>
          <l>כי שוב היה צריך לפתוח את הלב.</l>
        </lg>
        <lg number="3" type="stanza">
          <l>הוא לחם במונטיפיורי וברוטשילד הוא נזף</l>
          <l>והשקיע בקונגרסים את כל חסכונותיו</l>
          <l>בבית הוא הניח אישה וילדים</l>
          <l>שחשו על גבם את צרת היהודים</l>
          <l>לכלך הוא את ידיו ולא חש עצמו קטן</l>
          <l>בקשישים שילם ונפגש עם השולטן</l>
          <l>כי אחרת איך עבדול חמיד השני</l>
          <l>היה מתמצא בעניין הציוני</l>
          <l>הוא היה קצת בנימין והיה קצת זאב</l>
          <l>אך אפילו לשולטן הוא הציע את הלב.</l>
        </lg>
        <lg number="4" type="stanza">
          <l>ובסוף כשראו שישנה כבר התחלה</l>
          <l>הוא נדרש לשלם את מחיר התהילה</l>
          <l>אחד דרש את הכספים והחובות</l>
          <l>אחד דרש את הפרסום והכבוד</l>
          <l>אחד דרש מהפכה, אחד שוויון</l>
          <l>אחד דרש מיד את כל ציון</l>
          <l>והרצל, שכלום לא נשאר לו בחייו</l>
          <l>נתן את הלב ועצם את עיניו</l>
          <l>ואחר כך כל האדונים הנכבדים</l>
          <l>בכו על חוזה מדינת היהודים.</l>
        </lg>
      </lg>
    </body>
  </text>
</TEI>
