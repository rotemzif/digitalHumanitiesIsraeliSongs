<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>סנדוויץ ליום הראשון בגיהינום</title>
        <singer classification="unknown">סרין</singer>
        <writer>יובל שמחה</writer>
        <composer>מאט גרייבר</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>סנדוויץ' ליום הראשון בגיהינום</head>
        <lg number="1" type="stanza">
          <l>לפעמים האדמה כמו מסטיק, שואפת אותי להיבלע </l>
          <l>ויש לך "דירה פנטסטית", כך אומר לי בעל הדירה. </l>
          <l>הדלת נפתחת וחם לי, חצי כותונת וחצי מלמלה, </l>
          <l>את מזמינה אותי שמשתקף מהראי </l>
          <l>אבל המלמול יוכיח שזה לא לגמרי אני. </l>
          <l>אני בפנים מצטנף לי וחם לי; בעל הדירה מגחך; </l>
          <l>עוד פרפר שנכנס למלכודת; עוד מסכן שייגע בגופך</l>
        </lg>
        <lg number="2" type="stanza">
          <l>מסתבר שזו קומת הקרקע; קומת הקרקע - אפילו מרתף, </l>
          <l>על העולם את משקיפה מלמטה, כמו חפרפרת שהפכה לטורף. </l>
          <l>אני הטרף ושוב פעם חם לי, לא פלא שאין כאן חלון, </l>
          <l>ה'בעל-בית' נראה קצת מוכר לי, והוא אומר שאולי מהעיתון. </l>
          <l>בינתיים את מגיחה, משכיבה אותי על מיטה </l>
          <l>משקה ומשככת כאבים, בתמורה לנשמה, לנשמה שלי </l>
        </lg>
        <lg number="3" type="stanza">
          <l>הוא חוזר מהמטבח עם אוכל, ומציע לי להתכבד </l>
          <l>הקרניים יוצאות אוטומטית והקלשון שלו זה מזלג. </l>
          <l>אם אימא הייתה רואה אותי, היא הייתה שמחה להגיד בעיתון שלא סתם הלכתי, נשאבתי, אלייך </l>
          <l>אלא זקוף ומוכן להכל: </l>
          <l>"אני לא רעב" - הנה אמרתי, לך ולמלך מלכי היגון, </l>
          <l>"בינינו, אפילו הבאתי, סנדוויץ' ליום הראשון בגיהינום!" </l>
        </lg>
        <lg number="4" type="stanza">
          <l>ואם הוא השטן אז את שקולה למלאך, </l>
          <l>מלאך שהטריף ויטרוף ונטרף. </l>
          <l>ידעתי שלא הורגלת לכמוני, אותי היה לך קצת קשה לאכול </l>
          <l>מבחינה חיצונית אולי נכנעתי </l>
          <l>מבחינה אמיתית את פוחדת - כי אני המספר שיודע הכל. </l>
        </lg>
        <lg number="5" type="stanza">
          <l>אני לא רעב לחיוכך השרמנטי ולטעם הסוכר הסגול, </l>
          <l>מול קלשונך השקט אני לא אבקש מחילה או סיכוי או מקום לצידך </l>
          <l>אשרף בחלום שממילא שורף, אבל אזכור שזה היה רק חלום, </l>
          <l>וכשאסחב את הסלע שוב ושוב לפסגה, וכשהסלע יחזור וייפול </l>
          <l>אעצור בצד, אעשה הפסקה, אישיר מבט לך ולמלך מלכי היגון, </l>
          <l>צוחקים, תצחקו, צחקתם - אבל לי יש סנדוויץ' ליום הראשון בגיהינום.</l>
        </lg>
      </lg>
    </body>
  </text>
</TEI>
