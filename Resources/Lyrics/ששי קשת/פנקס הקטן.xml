<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>פנקס הקטן</title>
        <singer classification="male singer">ששי קשת</singer>
        <writer>דן אלמגור</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>פנקס הקטן</head>
        <lg number="1" type="stanza">
          <l>פנקס הקטן היה רק נער מעלית</l>
          <l>כחוש כמו כעך</l>
          <l>פנקס הקטן אהב את הוד מעלתה</l>
          <l>אהב אותה כל כך.</l>
        </lg>
        <lg number="2" type="stanza">
          <l>הוד מעלתה היתה בעצם רקדנית</l>
          <l>יפה מאין כמותה</l>
          <l>הוד מעלתה גם לא ידעה שבעולם</l>
          <l>יש פנקס הקטן.</l>
        </lg>
        <lg number="3" type="stanza">
          <l>היא לא העיפה בו מבט</l>
          <l>אך לו זה לא היה אכפת</l>
          <l>עליה הוא חלם תמיד</l>
          <l>בין הקומות במעלית</l>
          <l>כי היא כל כך יפה היתה</l>
          <l>הוד מעלתה...</l>
        </lg>
        <lg number="4" type="stanza">
          <l>יום אחד הופיע ג'ק</l>
          <l>ספסר ההימורים</l>
          <l>ברנש די מסוכן</l>
          <l>וחבט בכל כוחו בהוד מעלתה</l>
          <l>ישר בלקקן...</l>
        </lg>
        <lg number="5" type="stanza">
          <l>הוד מעלתה התגלגלה במדרגות</l>
          <l>למטה עד סופן</l>
          <l>מיהו הראשון אשר ניגש לעזרתה</l>
          <l>זה פנקס הקטן.</l>
        </lg>
        <lg number="6" type="stanza">
          <l>היא לא העיפה בו מבט</l>
          <l>אך לו זה לא היה אכפת</l>
          <l>הוא לא ידע על מה הוכתה</l>
          <l>אך הוא מיהר לעזרתה</l>
          <l>כי בעיניו תמיד הייתה הוד מעלתה.</l>
        </lg>
        <lg number="7" type="stanza">
          <l>הרופא הביט בה וקבע</l>
          <l>זה אבוד</l>
          <l>אין מה לעשות</l>
          <l>כי עם חוט שדרה כזה</l>
          <l>היא לא תוכל לזוז</l>
          <l>גם לא לעמוד.</l>
        </lg>
        <lg number="8" type="stanza">
          <l>כל האזרחים אותה השאירו לבד</l>
          <l>טוב למי יש זמן</l>
          <l>מיהו היחיד אשר נשאר שם על ידה</l>
          <l>זה פנקס הקטן.</l>
        </lg>
        <lg number="9" type="stanza">
          <l>היא לא העיפה בו מבט</l>
          <l>אך לו זה לא היה אכפת</l>
          <l>ולחדרו, חדרו הצר</l>
          <l>הוא בזהירות אותה גרר</l>
          <l>כי בשבילו היא עוד היתה הוד מעלתה.</l>
        </lg>
        <lg number="10" type="stanza">
          <l>פנקס הקטן שירת שנים במסירות</l>
          <l>את הוד מעלתה</l>
          <l>כל חסכונותיו אזלו נזלו במהירות</l>
          <l>לא נותרה פרוטה</l>
          <l>כל אשר ציוותה עליו</l>
          <l>צמיד או עגילים</l>
          <l>הוא מייד נתן</l>
          <l>וברחוב דחף הוא את כסא הגלגלים</l>
          <l>זה פנקס הקטן.</l>
        </lg>
        <lg number="11" type="stanza">
          <l>היא לא העיפה בו מבט</l>
          <l>גם לא מילה טובה אחת</l>
          <l>כבר בראשה זרקה שיבה</l>
          <l>וכבר כולה ממש חורבה</l>
          <l>אך בשבילו היא עוד היתה</l>
          <l>הוד מעלתה.</l>
        </lg>
        <lg number="12" type="stanza">
          <l>יום אחד הודיעה:</l>
          <l>קר לי פנקס, בוא ניסע לדרום החם</l>
          <l>ארוכה הדרך ואין כסף למסע</l>
          <l>דחף אותי לשם</l>
          <l>הוא דחף ברגל את כסא הגלגלים</l>
          <l>אפילו לא רטן</l>
          <l>הוא דחף ברגל אלף שלוש מאות מילין</l>
          <l>זה פנקס הקטן.</l>
        </lg>
        <lg number="13" type="stanza">
          <l>היא לא העיפה בו מבט</l>
          <l>והוא ימים רבים צעד</l>
          <l>ועם כסא הגלגלים</l>
          <l>מכפר לכפר ללא מילים</l>
          <l>כי בשבילו היא עוד היתה</l>
          <l>הוד מעלתה.</l>
        </lg>
        <lg number="14" type="stanza">
          <l>כשהגיעו ועצרו ממש לחוף הים</l>
          <l>היא אמרה פתאום:</l>
          <l>רד על שתי ברכיך</l>
          <l>רד נא פנקס הקטן</l>
          <l>כי הגיע יום</l>
          <l>מהיום אביר תהיה להוד מעלתה</l>
          <l>כי כבר בא הזמן</l>
          <l>אהבתיך,</l>
          <l>בוא נשקיני נא -</l>
          <l>בוא פנקס הקטן.</l>
        </lg>
        <lg number="15" type="stanza">
          <l>והוא נשק רכות רכות</l>
          <l>לשתי שפתיה הסדוקות</l>
          <l>והוא מחה את הדמעות</l>
          <l>מלחייה הצמוקות</l>
          <l>וכך נפחה את נשמתה</l>
          <l>הוד מעלתה...</l>
        </lg>
        <lg number="16" type="stanza">
          <l>למחרת היום כתבו פתאום</l>
          <l>בסמרטיטון משהו מוזר</l>
          <l>פנקס הקטן נכנס לפתע למלון</l>
          <l>והיכה תייר</l>
          <l>את גבו שבר הוא במכות במוט ברזל</l>
          <l>כמוכה שטן.</l>
        </lg>
        <lg number="17" type="stanza">
          <l>וכולם אמרו מה זה קרה לעזאזל</l>
          <l>לפנקס הקטן</l>
          <l>אבל הוא לא השפיל מבט</l>
          <l>גם כשהגיע למשפט</l>
          <l>ולא גילה כי התייר</l>
          <l>היה פשוט אותו ספסר אשר הפיל בחבטה</l>
          <l>את הוד מעלתה.</l>
        </lg>
        <lg number="18" type="stanza">
          <l>וכשעלה בצעד קל</l>
          <l>על הכסא המחושמל</l>
          <l>עלה שקט ומחייך</l>
          <l>ולא הסביר על מה ואיך</l>
          <l>כי הוא נזכר בנשיקתה של הוד מעלתה.</l>
        </lg>
      </lg>
    </body>
  </text>
</TEI>
