<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אתה חברה שלי</title>
        <singer classification="male singer">ערן צור</singer>
        <writer>יונה וולך</writer>
        <composer>missing</composer>
        <album>אתה חברה שלי</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אתה חברה שלי</head>
        <lg number="1" type="stanza">
          <l>אתה חברה שלי</l>
          <l>יש לך ראש של בחורה</l>
          <l>ואתה בחורה בחורה</l>
          <l>כמו שהילד המתוק ההוא</l>
          <l>אמר לי בהערכה</l>
          <l>את בחור בחורה</l>
          <l>או להפך בחורה בחור</l>
          <l>כי מההתחלה</l>
          <l>מפחיתים בערך נשים</l>
          <l>אבל הראש המסובב שלך</l>
          <l>עושה אותך לגור עם בחורה</l>
          <l>אולי היא בחורה בחור באמת</l>
          <l>אבל אתם לא מדברים על זה</l>
          <l>מנהלים חיים ממוסדים</l>
          <l>"כמו שצריך"</l>
          <l>דומים לכל החיים האחרים</l>
          <l>אבל ריקים לגמרי</l>
          <l>רק כלפי חוץ</l>
          <l>בלי תכנים שאין</l>
          <l>שאין</l>
          <l>כי המהויות שלכם אחרות</l>
          <l>והן שותקות ומשותקות</l>
          <l>ומצונזרות</l>
          <l>היא אולי לא יודעת</l>
          <l>ואולי גם לא תדע</l>
          <l>שהיא לסבית שמעדיפה בחורים</l>
          <l>ואתה הומו שמעדיף בחורות</l>
          <l>ואתה בחורה</l>
          <l>היא בחור</l>
          <l>זה די מסתדר ביחד</l>
          <l>הרי המוח מה שמשנה</l>
          <l>ולא הצורה הגופנית</l>
          <l>ביצים מדומות</l>
          <l>המסתירות כוס תאוותני</l>
          <l>או כוס</l>
          <l>המסתיר ביצים</l>
          <l>קצת יופי הבל חן</l>
          <l>גורם לדייק ויצוב הסטיה</l>
          <l>המתעוררת בלעדיו</l>
          <l>עם היושר המופרז</l>
          <l>המותח קו יורד מהפה למטה</l>
          <l>חסר הומור ושקר החן</l>
          <l>בשפה כביכול תורת הפשטות</l>
          <l>שלא לוקחת את קיום השקר והנכלים</l>
          <l>על חנניותו קלילותו ערמומיותו המורכבת</l>
          <l>שצריך להאבק בה שהיא הכרחית</l>
          <l>שד קטן וריק ומצחיק</l>
          <l>אבל אני יש לי רגשות מדויקים</l>
          <l>אני שומעת את הקול הדפוק שלך</l>
          <l>המעושן השרוף הציני</l>
          <l>ואני מכירה מזוית הפגיעה שאתה פוגע בי</l>
          <l>את הקול של ההומו</l>
          <l>שתפס אותי בטעות והוא מנצל אותה עד הסוף</l>
          <l>כדי לעבוד עלי אורב לי ומחכה שאתן הכל</l>
          <l>באמת באמת איזו טעות התיחסתי אליך כמו אל בחור</l>
          <l>קראתי לו אתה</l>
          <l>את מנצלת את ההזדמנות עולה על בורותי הרגעית</l>
          <l>וצולבת אותי מיד</l>
          <l>שוכחת את עצמך ואת הבעיה המרכזית של חייך</l>
          <l>אולי נזכרת בהן דרך שיכחתי מעלי שוכב פרצוף</l>
          <l>שמחכה לרגישות לא הכרתית מצדי כדי להסתכל</l>
          <l>בלי לחשוב שאני יכולה בהילוך חוזר ללמוד מזה משהו</l>
          <l>כדי להציב לך מלכודת יותר מתוחכמת בפעם הבאה</l>
          <l>ושוכחת שאת כמו כל אחד אחר</l>
          <l>רוצה להתקיים להשאר בחיים</l>
          <l>להמשיך קו רצף של הויה</l>
          <l>שלא נחתך</l>
          <l>זו רשעות נשית אני מגייסת פתגם לעזרת הבנתי</l>
          <l>וקופצת על המציאה בחיי אפשר להבין משהו</l>
          <l>ממש מבנה נשי טיפוסי רשעות נשית</l>
          <l>ולהיות תמיד עצמך</l>
          <l>חברה שלי מתוקה עם ביצים</l>
          <l>וגוף של בחור</l>
          <l>החברה הראשונה שלי שממנה אני מבינה איך ראש של בחורה</l>
          <l>עובד</l>
          <l>להתוודע למרכזיות של חיים</l>
          <l>לאישיות המתהוה מהרף להרף לאי המודעות של עצמך</l>
          <l>לאי ידיעת מהות עצמך בעצמך</l>
          <l>כשהמהות המינית היא המרכז שלה אבל כאופי לא כמין</l>
          <l>משהו שאפשר להפריד אותו ולשמוע בקול נקי</l>
          <l>שאי אפשר לשחקו אם לא יודעים אותו</l>
          <l>כאילו שאיננו</l>
          <l>אין כוס בין הרגלים אין זין שם</l>
          <l>נשמה חסרת גוף מסתובבת בבית</l>
          <l>מה שמסביר את האמונות בהשארות הנפש מניתוקה מהגוף מהתודעה</l>
          <l>הנפש אין לה גוף אבל לגוף יש נפש</l>
          <l>הבעות הפנים מכחישות את קיומו של הגוף</l>
          <l>כל הזמן מדברים עלינו הנפש ואלוהים וזה טוב מאוד</l>
          <l>אחרת היינו שוכחים שאנו קיימים חיים</l>
          <l>אחרת הכל היה הולך לאיבוד בלי ההפרדה של צד שלישי</l>
          <l>במקרה הזה אימוץ זהות בלתי אפשרית אבל חשדנית מספיק</l>
        </lg>
      </lg>
    </body>
  </text>
</TEI>
