<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>איזבל 5</title>
        <singer classification="male singer">עקיבא נוף</singer>
        <writer>עקיבא נוף</writer>
        <composer>עקיבא נוף</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>איזבל</head>
        <lg number="1" type="stanza">
          <l>וְאִיזֶבֶל הָיְתָה זָרָה וְנָכְרִיָּה,</l>
          <l>בַּת מֶלֶךְ צִידוֹנִים הָיְתָה אִיזֶבֶל.</l>
        </lg>
        <lg number="2" type="stanza">
          <l>הִנֵּה בָּאִים הוֹרְגַּיִךְ הַמַּלְכָּה, הִנֵּה בָּאִים,</l>
          <l>רוֹכְבִים בְּשִׁיגָעוֹן אֶל אַרְמוֹנֵךְ ,</l>
          <l>לַמֶּלֶךְ הֶחָדָשׁ הַהֲמוֹנִים, כְּבָר, מְרִיעִים</l>
          <l>כְּמוֹ שֶאֶתְמוֹל הֵרִיעוּ לִכְבוֹדֵךְ ;</l>
          <l>הִנֵּה הֵם, כְּבָר, בְּשְׁעֲרֵי הָעִיר – שוֹלְפִים חַרְבָּם,</l>
          <l>מַכִּים בַּשְעָרים צְמֵאֵי דָמֵךְ  ,</l>
          <l>הָעֲבָדִים כִּי יִמְלְכוּ -  אֵין חֶסֶד בְּלִבָּם,</l>
          <l>לִבְשִׁי, מַלְכָּה, חִיוּך עַל פְּנֵי אֶבְלֵךְ.</l>
        </lg>
        <lg number="3" type="stanza">
          <l>אַל תִּתְנַגְּדִי לָהֶם, מַלְכָּה,</l>
          <l>הֵם הַצּוֹדְקִים תָּמִיד בַּכֹּל,</l>
          <l>הָאֱלֹוֹהִים וְהַנְבִיאִים -  לָהֶם,</l>
          <l>וּבְנֵי הַנְּבִיאִים יוֹדְעִים הַכֹּל, רַק לֹא לִמְחוֹל,</l>
          <l>אֵל קַנַּא ונוֹקֵם.</l>
          <l>ואִיזֶבֶל הָיְתָה זָרָה וְנָכְרִיָה,</l>
          <l>בַּת מֶלֶך צִידוֹנִים הָיְתָה אִיזֶבֶל.</l>
        </lg>
        <lg number="4" type="stanza">
          <l>זוֹכֶרֶת אַתְּ - אֵיך בָּאת לְכָאן,  מַלְכָּה מֵעִיר צִידוֹן</l>
          <l>וְכָל הָעָם נִדְהָם אֶל מוּל יָפְיֵיךְ ,</l>
          <l>הִנֵּה הֵם, כְּבָר, בַּשַׁעַר וְאַחֵר יְהֵא אָדוֹן,</l>
          <l>כְּלָבִים יְלַקְקוּ פֹּה אֶת דָּמֵךְ, </l>
          <l>הִנֵּה עָלוּ וּבָאוּ, כְּבָר, בְּשַׁעַר הָאַרְמוֹן,</l>
          <l>הִנֵה, כְּבָר, נִפְרְצוּ הַשְׁעָרִים,</l>
          <l>אִיזֶבֶל, בְּחִיוּך מַלְכוּת הוֹפִיעִי בַּחַלּוֹן,</l>
          <l>מַלְכָּה וּבַת שֶל מֶלֶך צִידוֹנִים.</l>
          <l>אַל תִתְנַגְּדִי לָהֶם, מַלְכָּה,</l>
          <l>הֵם הַצּוֹדְקִים תָּמִיד בַּכֹּל,</l>
          <l>הָאֱלוֹהִים וְהַנְבִיאִים  -לָהֶם,</l>
          <l>וּבְנֵי הַנְּבִיאִים יוֹדְעִים הַכֹּל, רַק לֹא לִמְחוֹל,</l>
          <l>אֵל קַנָּא וְנוֹקֵם.</l>
        </lg>
        <lg number="5" type="stanza">
          <l>וְאִיזֶבֶל הָיְתָה זָרָה וְנָכְרִיָה,</l>
          <l>בַּת מֶלֶךְ צִידוֹנִים הָיְתָה אִיזֶבֶל.</l>
        </lg>
        <lg number="6" type="stanza">
          <l>הִנֵּה הֵם מְטַפְּסִים, בְּחֲצְרוֹתַיִיךְ שׁוֹעָטִים,</l>
          <l>מַלְכָּה, אַתְּ אֶת עֵינַיִךְ תְּנִי בַּפּוּךְ  ,</l>
          <l>הִנֵּה הֶם מִתְקַרְבִים, כְּבָר נִפְגָשִים הַמַּבָּטִים,</l>
          <l>הָכִּי אֶת הַמּוֹרְדִים בָּךְ – בְּחִיוּךְ  .</l>
        </lg>
        <lg number="7" type="stanza">
          <l>אַל תִּתְּנַגְּדִי לָהֶם, מַלְכָּה,</l>
          <l>הֵם הַצוֹדְקִים תָּמִיד בַּכֹּל,</l>
          <l>הָאֱלוֹהִים וְהַנְבִיאִים  -  לָהֶם,</l>
          <l>וּבְנֵי הַנְּבִיאִים יוֹדְעִים הַכֹּל, רַק לֹא לִמְחוֹל,</l>
          <l>אֵל קַּנָּא וְנוֹקֵם.</l>
        </lg>
        <lg number="8" type="stanza">
          <l>אִיזֶבֶל, אִיזֶבֶל, אִיזֶבֶל, </l>
          <l>הֵיטִיבִי אֶת רֹאשֵׁךְ, סַרְקִי הֵיטֵב, </l>
          <l>פָּנַיִּךְ תְנִי בַּפּוּךְ , הֲיִי יָפָה, הֲיִי יָפָה,</l>
          <l>הַצְפִּינִי בְּתוֹכֵךְ אֶת הַכְּאֵב. </l>
          <l>אַל תִתְנַגְדִי לָהֶם, מַלְכָּה,</l>
          <l>הֵם הַצוֹדְקִים תָּמִיד בַּכֹּל,</l>
          <l>הָאֱלוֹהִים וְהַנְבִיאִים  - לָהֶם,</l>
          <l>וּבְנֵי הנְבִיאִים יוֹדְעִים הַכֹּל, רַק לֹא לִמְחוֹל,</l>
          <l>אֵל קַנָּא וְנוֹקֵם.</l>
        </lg>
      </lg>
    </body>
  </text>
</TEI>
