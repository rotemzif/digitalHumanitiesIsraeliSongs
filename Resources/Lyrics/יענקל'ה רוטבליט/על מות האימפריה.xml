<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>על מות האימפריה</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>על מות האימפריה</head>
        <lg number="1" type="stanza">
          <l>בזמן האחרון בתום הרבה התלבטויות</l>
          <l>התפתחויות בלתי צפויות עומדות בפתח</l>
          <l>אל סף ההכרה התגלויות פתאומיות</l>
          <l>ההארות הפנימיות בוקעות לשטח -</l>
        </lg>
        <lg number="2" type="stanza">
          <l>אני אומר: ודאי גם יש סיבות למצבים</l>
          <l>והמומחים ודאי יועילו לנתח</l>
          <l>את הגורמים המכוונים גם את תנועת הכוכבים</l>
          <l>והסליחה אם לא היטבתי לנסח</l>
        </lg>
        <lg number="3" type="stanza">
          <l>אני ממתין לאיתותים שהוא שולח</l>
          <l>אני ממתין והחידה תתפענח...</l>
        </lg>
        <lg number="4" type="stanza">
          <l>ואז אני רואה ת'יום בו נעלה בסערה אל השמיים</l>
          <l>האדמה אז תבקע</l>
          <l>הו הו הו</l>
          <l>והמולה</l>
          <l>והתזמורת תנגן על הר הבית</l>
          <l>והכרובים יתנו קולם במקהלה</l>
          <l>על מות האימפריה -</l>
          <l>יש לי חלומות</l>
          <l>על מות האימפריה</l>
          <l>יש לי חדשות</l>
          <l>על מות האימפריה</l>
          <l>הללויה</l>
          <l>במות האימפריה</l>
        </lg>
        <lg number="5" type="stanza">
          <l>צפויות כאן מן הסתם התפכחויות מסוימות</l>
          <l>אך העיקר מן התפל נפרד בלי צער -</l>
          <l>הנעשה אין להשיב לא אלוהי המלחמות</l>
          <l>כי פני הגבר נפרדות מפני הנער -</l>
        </lg>
        <lg number="6" type="stanza">
          <l>אני אומר: הזדמנויות בלתי חוזרות אין להחמיץ</l>
          <l>כי האמת כה חלקה וחמקמקת</l>
          <l>הרגע בא לאהבה באהבה אין להאיץ</l>
          <l>עד שתחפץ ובשעה המדויקת -</l>
        </lg>
        <lg number="7" type="stanza">
          <l>מתוך הרעש הכבד יבקע השקט</l>
          <l>כן מן הרעש הגדול בוקע שקט...</l>
        </lg>
        <lg number="8" type="stanza">
          <l>ואז אני רואה ת'יום בו נעלה בסערה אל השמיים</l>
          <l>האדמה אז תבקע</l>
          <l>הו הו הו</l>
          <l>והמולה -</l>
          <l>והתזמורת תנגן על הר הבית</l>
          <l>והכרובים יתנו קולם במקהלה</l>
          <l>על מות האימפריה</l>
          <l>יש לי חלומות -</l>
          <l>על מות האימפריה!</l>
          <l>יש לי חדשות -</l>
          <l>על מות האימפריה</l>
          <l>הללויה</l>
          <l>במות האימפריה...</l>
        </lg>
        <lg number="9" type="stanza">
          <l>בזמן האחרון בתום הרבה התלבטויות</l>
          <l>התבטאויות קשות שלא נתנו לגשת -</l>
          <l>צירפתי את קולי אל שאר כותבי הבקשות</l>
          <l>כי בא הזמן לומר הקץ לנשק -</l>
        </lg>
        <lg number="10" type="stanza">
          <l>אני אומר לכם עד מוות משהו פרטי</l>
          <l>אף כי לכל אחד יהיה בו חלק</l>
          <l>אני אומר: זה דבר השיר, כל איש על פי</l>
          <l>אמונתו ימצא בו לקח או יפיק תועלת -</l>
        </lg>
        <lg number="11" type="stanza">
          <l>אם רק ימצא בו איזה לקח או תועלת</l>
          <l>כי יום הדין עומד יום יום על סף הדלת...</l>
        </lg>
        <lg number="12" type="stanza">
          <l>ואז אני רואה ת'יום בו נעלה בסערה אל השמיים</l>
          <l>האדמה אז תבקע</l>
          <l>הו הו הו</l>
          <l>והמולה</l>
          <l>והתזמורת תנגן על הר הבית</l>
          <l>והכרובים יתנו קולם במקהלה</l>
          <l>על מות האימפריה</l>
          <l>יש לי חלומות -</l>
          <l>על מות האימפריה</l>
          <l>יש לי חדשות -</l>
          <l>על מות האימפריה</l>
          <l>יש לי ידיעות -</l>
          <l>על מות האימפריה</l>
          <l>אפילו מעריב -</l>
          <l>על מות האימפריה</l>
          <l>מה לעשות?</l>
          <l>הלכה האימפריה...</l>
          <l>נשארנו לבד</l>
          <l>במות האימפריה</l>
          <l>הללו יה</l>
          <l>על מות האימפריה...</l>
        </lg>
      </lg>
    </body>
  </text>
</TEI>
