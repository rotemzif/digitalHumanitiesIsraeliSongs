<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שירי האהבה של מרדכי מולדובן</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שירי האהבה של מרדכי מולדובן</head>
        <lg number="1" type="stanza">
          <l>שִׁירֵי הָאַהֲבָה שֶׁל מָרְדְּכַי מוֹלְדוֹבֵן</l>
          <l>נִכְתְּבוּ בְּמַחְבֶּרֶת מַצְהִיבָה וּמְרֻפֶּטֶת </l>
          <l>טְמוּנָה בְּקִיר עֲלִיַּת הַגָּג שֶׁמֵּעַל לָאֻרְוָה</l>
          <l>עַד שֶׁבָּאוּ לְתַקֵּן שָׁם עוֹד קוֹרָה נִשְׁמֶטֶת</l>
        </lg>
        <lg number="2" type="stanza">
          <l>שׁוּרוֹת הִתְקַלְּפוּ מִשְׁפָּטִים נִשְׁמָטִים מִן הָדַף</l>
          <l>וּמִלִּים נָשְׁרוּ מִן הַמַּחְבֶּרֶת הַמִּתְפּוֹרֶרֶת </l>
          <l>וּבוֹעֶרֶת עָלְתָה מְגִלָּה הַכְּתוּבָה לְלֹא קְלָף </l>
          <l>וְנִשְּׁאָה כְּעַמּוּד עָנָן יוֹצֵא לַדָּרֶךְ</l>
        </lg>
        <lg number="3" type="stanza">
          <l>עֶדְנָה מוּזָרָה חָלְפָה בְּגוּפוֹ שֶׁל הַנַּגָּר</l>
          <l>כְּשֶׁרָאָה אוֹתָן מִן הַחַלּוֹן פּוֹרְשׁוֹת כְּנָפַיִם </l>
          <l>אוֹתִיּוֹת מְרַחֲפוֹת מַרְפּוֹת מֵאֲחִיזַת הַנְּיָר</l>
          <l>דּוֹאוֹת אֶל שְׁקִיעַת הַזָּהָב בֵּין הָעַרְבַּיִם </l>
        </lg>
        <lg number="4" type="stanza">
          <l>הַנַּגָּר הַזָּקֵן הִצְטַלֵּב וְקָרָא בְּשֵׁם הַבְּתוּלָה </l>
          <l>אֶת רְחוֹב הַיְהוּדִים הוּא רָאָה לְעֵינָיו לְפֶתַע </l>
          <l>וְהוּא שׁוּב נַעַר פּוֹחֵז כְּאָז מַבִּיט בַּמֻּפְלָא </l>
          <l>לְרֶגַע שׁוּב קָמָה לִתְחִיָּה הָעֲיָרָה הַמֵּתָה </l>
        </lg>
        <lg number="5" type="stanza">
          <l>מִן הַבַּיִת הַיָּשָׁן לֹא רָחוֹק מִקֶּבֶר הָאַחִים.</l>
        </lg>
        <lg number="6" type="stanza">
          <l>עֲשָׂבִים וּשְׁתִיקָה כִּסּוּ שָׁנִים עַל הַבּוֹר </l>
          <l>בְּמוֹרָד הַגִּבְעָה בְּחֶלְקַת יַעַר מְקֻלֶּלֶת </l>
          <l>בֵּין עַנְפֵי הָעֵצִים הַשָּׁמֶשׁ רִצְּדָה קַרְנִי אוֹר</l>
          <l>שֶאַלְפֵי הַגּוּפוֹת נֶעֶרְמוּ אוֹתוֹ בֹּקֶר שֶׁל תְּכֵלֶת </l>
        </lg>
        <lg number="7" type="stanza">
          <l>בְּלִי יָד וּמַצֵּבָה שָׁנִים בְּחֶלְקַת יַעַר עֲזוּבָה </l>
          <l>וְהַשִּׁירִים בַּעֲלִיַּת הַגָּג הִמְתִּינוּ בַּמַּחְבֶּרֶת</l>
          <l>עוֹד קַיִץ עוֹד חֹרֶף מִזְּמַן לֹא הָיְתָה שָׁם אֻרְוָה </l>
          <l>כּוֹרֵעַ הַבַּיִת תַּחַת מַשָּׂא גַּגּוֹ קוֹרָה וְעוֹד קוֹרָה נִשְׁבֶּרֶת </l>
        </lg>
        <lg number="8" type="stanza">
          <l>הַנַּגָּר הַזָּקֵן אָסַף אֶת כֵּלָיו שְפוּף קוֹמָה </l>
          <l>וְנָדַר שְׁנֵי נֵרוֹת לְקִדּוּשׁ הַפַּטְרוֹן וְהִבִּיט לַשָּׁמַיִם</l>
          <l>גַּחֲלִילֵי אוֹרוֹת מְרַצְּדִים בַּמָּרוֹם בִּדְמָמָה</l>
          <l>הוּא רָאָה רְסִיסֵי כּוֹכָבִים כְּדִמְעָה בָּעַיִן </l>
        </lg>
        <lg number="9" type="stanza">
          <l>שָׁם בַּבַּיִת הַיָּשָׁן לֹא רָחוֹק מִקֶּבֶר הָאַחִים</l>
        </lg>
        <lg number="10" type="stanza">
          <l>שִׁירֵי הָאַהֲבָה שֶׁל מָרְדְּכַי מוֹלְדוֹבֵן</l>
          <l>מִלִּים נִשְׁבָּרוֹת אוֹתִיּוֹת זוֹהֲרוֹת בַּתְּכֵלֶת</l>
          <l>אֶל שֻׁלְחָנוֹ עִם זְהַב הַשְּׁקִיעָה רִחֲפָה מְגִלָּה כְּתוּבָה</l>
          <l>לְלֹא קְלָף הִיא בּוֹעֶרֶת בָּאֵשׁ וְאֵינָהּ מְאֻכֶּלֶת</l>
        </lg>
      </lg>
    </body>
  </text>
</TEI>
