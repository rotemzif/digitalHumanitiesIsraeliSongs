<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>קולה של אום כולתום</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>קולה של אום כולתום</head>
        <lg number="1" type="stanza">
          <l>קוֹלָהּ שֶׁל אֻם כֻּלְתּוּם עַל פְּנֵי הַנִילוּס</l>
          <l>הוֹלֵך תַּחֲנוּנִים תַּחֲנוּנִים</l>
          <l>בְּלִי לְהָבִין מִלָּה אַחַת אֲפִלּוּ</l>
          <l>שׁוֹטְפִים גַּלֵּי הַלֵּב אֶת הַמּוֹנִית</l>
        </lg>
        <lg number="2" type="stanza">
          <l>אֶת סוֹד לִבָּהּ הִיא בְּיָדָיו הִפְקִידָה</l>
          <l>יוֹדַעַת תֶּכֶף שֶׁעָשְׂתָה טָעוּת</l>
          <l>יָרֵחַ עַל קָדְקֹד הַפִּירָמִידָה</l>
          <l>וּבָחָזֶה עוֹלִים גַּלֵּי גֵּאוֹת</l>
        </lg>
        <lg number="3" type="stanza">
          <l>הַקַּיִץ שֶׁחָלַף בַּעֲצַלְתַּיִם</l>
          <l>פְּסִיעוֹת גָּמָל בַּמִּדְבָּרֵי הַחֹל</l>
          <l>קוֹלָהּ כְּמוֹ תּוּגַת בֵּין הָעַרְבַּיִם</l>
          <l>מִמִּשְׁכָּנוֹת דַּלּוּת מָטִים לִנְפֹּל</l>
        </lg>
        <lg number="4" type="stanza">
          <l>עֵד אַרְמוֹנוֹת פְּאֵר סְפוּנִים בַשַּיִש</l>
          <l>חוֹלֵף כְּבֹשֶׁם טוֹב בָּחֲדָרִים</l>
          <l>עַל הַנָּהָר סְפִינָה יוֹצֵאת לְשַׁיִט</l>
          <l>בְּמִפְרָשֶׂיהָ רַעַד מֵיתָרִים</l>
          <l>קוֹלָהּ שֶל אוּם כֻּלְתּוּם עַל פְּנֵי מִצְרַיִם</l>
          <l>קִסְמֵי הַפַּרְעוֹנִים עוֹלִים בָּאוֹב</l>
          <l>הֲמוֹן אָדָם כּוֹרֵעַ עַל בִּרְכַּיִם</l>
          <l>לָשֵׂאת תְּפִלָּה מִתּוֹךְ אֲבַק הַרְחוֹב</l>
        </lg>
        <lg number="5" type="stanza">
          <l>חוֹבְקֵי הָאַשְׁפָּתוֹת סְבוּרִים לָבֶטַח</l>
          <l>הַכֹּל גּוֹרָל אֲשֶר מֵרֹאשׁ נֶחְרָץ</l>
          <l>לֵילוֹת עֲרָב רַקְדָּנִיּוֹת הַבֶּטֶן</l>
          <l>עִם שֵיחִ'ים הֲדוּרִים מִן הַמִּפְרָץ</l>
        </lg>
        <lg number="6" type="stanza">
          <l>מִסְתַּלְסְלִים עִם נִגּוּנֵי הָעֶצֶב </l>
          <l>הִיא מְחַכָּה לוֹ. הִיא תָּמִיד חִכְּתָה</l>
          <l>צְרִיחֵי הַמִסְגָּדִים נָעִים בְּקֶצֶב</l>
          <l>הַסִּמְטָאוֹת הַבּוֹכִיּוֹת בַּעֲלָטָה</l>
        </lg>
        <lg number="7" type="stanza">
          <l>כְּמוֹ קֶרֶן אוֹר בָּהּ נֶאֱחָז טוֹבֵעַ</l>
          <l>הַקּוֹל עַל פְּנֵי הַמַיִם מְרַצֵּד</l>
          <l>עֲשַן הַזְּמָן עוֹלֶה מִתְבַּעְבֵּעַ</l>
          <l>אִם לֹא תָּשוּב מִדַּעֲתִי אֲנִי יוֹצֵאת</l>
        </lg>
        <lg number="8" type="stanza">
          <l>סַבָּאח אֶ נוּר סַבָּאח אֶל פוּל לָךְ יָא מִצְרַיִם</l>
          <l>יְמֵי שָׁלוֹם לֵילוֹת שַעֲשוּעִים </l>
          <l>קוֹלָהּ שֶל אוּם כֻּלְתּוּם פִּכְפּוּךְ הַמַּיִם</l>
          <l>הוֹלֵךְ תַּעֲתוּעֵי גַּעֲגוּעִים</l>
        </lg>
        <lg number="9" type="stanza">
          <l>הָאִם יָשוב אוֹ לֹא יָשוּב אֵלֶיהָ</l>
          <l>הַמְּקוֹנֶנֶת לוֹ אַתָּה חַיַּי </l>
          <l>אַתְּ לאֹ תָּשוּבִי עוֹד אֲנִי יוֹדֵעַ</l>
          <l>אֶל סִמְטְאוֹת קָהִיר וְלֹא אֶלַי</l>
        </lg>
        <lg number="10" type="stanza">
          <l>אָבִיךְ שָׁרַק לָךְ אַרְיוֹת מֵאָאִידָה</l>
          <l>אֲנִי יָכוֹל לִכְתֹב שִׁירִים שֶל שְטוּת</l>
          <l>יָרֵחַ עַל קָדְקֹד הַפִּירָמִידָה</l>
          <l>וּבַחָזֶה עוֹלִים גַּלֵּי גֵּאוּת</l>
        </lg>
        <lg number="11" type="stanza">
          <l>קוֹלָהּ שֶל אוּם כֻּלְתּוּם עַל פְּנֵי הַנִּילוּס</l>
          <l>הוֹלֵךְ תַחֲנוּנִים תַּחֲנוּנִים</l>
          <l>בְּלִי לְהָבִין מִלָּה אַחַת כְּאִלּוּ</l>
          <l>שוֹטְפִים גַּלֵּי הַלֵּב אֶת הַמּוֹנִית</l>
        </lg>
      </lg>
    </body>
  </text>
</TEI>
