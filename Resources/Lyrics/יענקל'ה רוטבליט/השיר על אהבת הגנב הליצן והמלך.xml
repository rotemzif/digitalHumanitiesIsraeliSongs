<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>השיר על אהבת הגנב הליצן והמלך</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>השיר על אהבת הגנב הליצן והמלך</head>
        <lg number="1" type="stanza">
          <l>עוֹרֵךְ בָּהִיר וָצַח וּשְׂעָרֵךְ כֵּהֶה כַּלַּיְלָה</l>
          <l>יָדֵךְ אוֹתוֹ חוֹפֶנֶת וְאוֹסֶפֶת מַעְלָה מַעְלָה </l>
          <l>לְתִפְאֶרֶת רֹאש נָטוּי עַל צַוָּאר גִּבְעוֹל עָדִין</l>
          <l>וּפָנִים שֶמִּן הַיֹּפִי נָטְלוּ תִּשְעָה קַבִּין </l>
        </lg>
        <lg number="2" type="stanza">
          <l>וְרָטַט הַנֵּר בַּחֶדֶר בּוֹ הֶרְאֵית לִי אֶת מַרְאַיִךְ</l>
          <l>לְעֵינַי עוֹד שִׂמְלָתֵךְ אַט אַט גּוֹלֶשֶת מִכְּתֵפַיִךְ </l>
          <l>וּבְתַנְחוּמֵי הַיֹפִי חוֹבֶשֶת לֵב נִשְבָּר</l>
          <l>וּמַתְנַת נְשִיקוֹתַיִךְ לִי כְּגֶשֶׁם לַמִּדְבָּר</l>
        </lg>
        <lg number="3" type="stanza">
          <l>כִּי הָיִית לִי הַצָּמָא </l>
          <l>וְהָיִית לִי הָרָעָב</l>
          <l>וְהַמַּוֶת שֶבַּפֶּרַח הַנּוֹבֵט בִּשְׂדֵה הַקְּרָב </l>
          <l>אֵין מוֹצָא אָמְרָה הַדֶּרֶךְ - תִּפְסוּ אֶת הַגָּנָב</l>
          <l>הַלֵּיצָן הָיָה לְמֶלֶךְ </l>
          <l>כִּי לָבַש אֶת צֵל הָאָב</l>
        </lg>
        <lg number="4" type="stanza">
          <l>הַיָּמִים הָיוּ חִידָה לִי, הַלֵּילוֹת הָיוּ לְפֶלֶא</l>
          <l>כְּמוֹ צִפּוֹר הַמְבַקֶּרֶת אֲסִיר בְּתָא הַכֶּלֶא</l>
          <l>הוּא יוֹדֵעַ יוֹם יַגִּיעַ לֹא תָּשוּב עוֹד לְבַקְּרוֹ </l>
          <l>וְאַתְ בָּאָה וְהוֹלֶכֶת וְּכָל יוֹם יוֹם אַחֲרוֹן</l>
          <l>גּופֵךְ חָלָב וּדְבָש הָיָה הָאָרֶץ הַמֻּבְטַחַת</l>
          <l>הַשִּׁיר הוּא נְשִיקַת פְּרֵידָה מִבַּעַד לַמִּטְפַחַת</l>
          <l>שֶנִּכְתַּב לְאוֹר שֶל נֵר רוֹטֵט הָעֶרֶב בְּחַדְרִי</l>
          <l>לֹא שוֹאֵל עוֹד לְדָבָר מִן הַדְּבָרִים שֶלֹּא חוֹזְרִים</l>
        </lg>
        <lg number="5" type="stanza">
          <l>כִּי הָיִית לִי הַצָּמָא </l>
          <l>וְהָיִית לִי הָרָעָב</l>
        </lg>
        <lg number="6" type="stanza">
          <l>אַתְּ חוֹפֶנֶת שְעָרֵךְ וְעַל רֹאשֵךְ אוֹתוֹ תַּגְבִּיהִי</l>
          <l>אִיש אָחֵר שָׂם לְמַרְאַיִךְ דַּם לִבּוֹ קוֹרֵא שֶלִּי הִיא</l>
          <l>פַּחַד שָוְא שֶל הֶרֶף עַיִן וּפָּנָיו כִּפְנֵי אָחֵר </l>
          <l>אַתְ לוֹחֶשֶׁת אֲהוּבִי זֶה הָיָה רַק צֵל עוֹבֵר </l>
        </lg>
        <lg number="7" type="stanza">
          <l>אַגָּדָה אוֹר נֵר גּוֹוֵעַ רַחַשׁ רוּחַ קֶרֶן סַהַר</l>
          <l>תַּמּוּ מְחוֹלוֹת הַנֶּפֶשׁ נִרְדְמוּ שֵׁדֵי הַיַּעַר</l>
          <l>הָעוֹלָם תַּמִּים כְּיֶלֶד מְחַיֵּךְ מִתּוֹךְ שְנָתוֹ</l>
          <l>הָאָסִיר יָצָא לַחֹפֶשׁ הוּא גָּנַב אֶת חֵירוּתוֹ</l>
        </lg>
        <lg number="8" type="stanza">
          <l>כִּי הָיִית לִי הַצָּמָא </l>
          <l>וְהָיִית לִי הָרָעָב</l>
          <l>וְהַמַּוֶת שֶבַּפֶּרַח הַנּוֹבֵט בִשְׂדֶה הַקְּרָב </l>
          <l>אֵין מוֹצָא אָמְרָה הַדֶּרֶךְ - תִּפְסוּ אֶת הַגָּנָב</l>
          <l>הַלֵּיצָן הָיָה לְמֶלֶךְ </l>
          <l>כִּי לָבַש אֶת צֵל הָאָב</l>
        </lg>
      </lg>
    </body>
  </text>
</TEI>
