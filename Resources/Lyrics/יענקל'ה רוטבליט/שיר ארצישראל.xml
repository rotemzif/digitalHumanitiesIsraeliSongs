<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>שיר ארצישראל</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>שיר ארצישראל</head>
        <lg number="1" type="stanza">
          <l>אני את חיי נתתי לך ועלייך, ארץ ישראל</l>
          <l>ערפילי טוהר מילאו לי את המוח, חשבתי שזה רצון האל</l>
          <l>העם היהודי, שיבת ציון, החזרה הביתה, הו ארץ חמדת אבות</l>
          <l>תעזוב אותי עכשיו, אין לי כח למצוות</l>
        </lg>
        <lg number="2" type="stanza">
          <l>בניתי ערים בשומרון ובניתי כפרים ביהודה</l>
          <l>בניתי עם רבין ופרס ומרצ ועם מפלגת העבודה</l>
          <l>הם קרצו לי תמיד בעין אחת, העין הציונית</l>
          <l>בלי בג"ץ ובלי בצלם הם אמרו לי - זאת כל התוכנית</l>
        </lg>
        <lg number="3" type="stanza">
          <l>כל חבר קיבוץ פושט רגל על חורבות כפר ערבי נטוש נהיה לי יפה נפש ליברלי</l>
          <l>ואני אוייב העם בונה על אדמה כבושה אימפריה קולוניאלית</l>
          <l>הם רוצים לראות אותי הולך חפוי ראש, לבוש שק ואפר מהריסות ביתי</l>
          <l>והמשורר משיח' מוניס מרמת אביב יכתוב לניו-יורק טיימס על צדק פיוטי</l>
        </lg>
        <lg number="4" type="stanza">
          <l>כמה ש -</l>
          <l>יהודים שונאים יהודים</l>
          <l>לא יודע אם לבכות או לכעוס</l>
          <l>תפעיל את הבולדוזר אריק</l>
          <l>בוא נתחיל להרוס</l>
        </lg>
        <lg number="5" type="stanza">
          <l>שלושים שנה בן אדם בונה, יש לו אשה בנות בנים ונכדים</l>
          <l>הם גדלו מתחת לעצים שנטע, והם מגדלים ילדים</l>
          <l>ועושה לו גינה וגינות ועסק קטן, וחי ברוך השם לא רע</l>
          <l>עד שבא מנהיגון מעונב עם אצבעות מטופחות ואומר לו שהשליחות נגמרה</l>
        </lg>
        <lg number="6" type="stanza">
          <l>כנראה שחייך היו טעות מדינית, תפוצה במידת האפשר</l>
          <l>זה מה שהעם רוצה וזה גם מה שהנשיא שלהם אמר</l>
          <l>יום שמחה זה יהיה, יום משתה משותף, יום חג לכל העמים</l>
          <l>חלקו יין בכיכר, בואו, תרקדו לשלום עירומים</l>
        </lg>
        <lg number="7" type="stanza">
          <l>אל תקראו לזה טרנספר, הפרסומאי ימצא לכם מילה נקיה</l>
          <l>ובית המשפט יוכיח כי מה שייך כאן זכויות האדם והאזרח והחיה</l>
          <l>כי שונאים אותי בשמאל החדש והישן ובתקשורת וכל בעלי ההון</l>
          <l>הם לימדו את העניים שעשקו כי אשם היהודי מחברון</l>
        </lg>
        <lg number="8" type="stanza">
          <l>כמה ש -</l>
          <l>יהודים שונאים יהודים</l>
          <l>הוי עברה עלי הכוס</l>
          <l>תפעיל את הבולדוזר אריק</l>
          <l>בוא נתחיל להרוס</l>
        </lg>
        <lg number="9" type="stanza">
          <l>הטלית שלי לא כולה תכלת, יש עליה כתמים</l>
          <l>הייתי מעורב בלא מעט תגרות, קטטות רועים, מכות ואיומים</l>
          <l>מקלות, אבנים, בקבוקי תבערה, אקדח פה ושם, הוי הימים הטובים</l>
          <l>אולי תזכיר לי מי הביא אותו הנה, ומי נתן להם רובים</l>
        </lg>
        <lg number="10" type="stanza">
          <l>אם פה ושם עיקמתי חוק ועיגלתי את הסרגל</l>
          <l>לא בשביל ביתי עשיתי, הכל היה למען עם ישראל</l>
          <l>גם שלוש שנים של אינתיפאדה ורצח יום יומי בדרכים</l>
          <l>לא עשו שותף ממני, עלינו לא בוכים</l>
        </lg>
        <lg number="11" type="stanza">
          <l>יש אשם במלחמה, יש אשם בכל חייל הרוג</l>
          <l>יש אשם אם חברות האשראי מורידות את הדירוג</l>
          <l>נקיון כפיו הרחוצות מכיבוש של כל אדם נאור</l>
          <l>כל ההולכים בחושך צועקים: למה אצלי דולק האור?</l>
        </lg>
        <lg number="12" type="stanza">
          <l>כמה ש -</l>
          <l>יהודים שונאים יהודים</l>
          <l>תגיד לי עכשיו אתה הבוס</l>
          <l>תפעיל את הבולדוזר אריק</l>
          <l>בוא נתחיל להרוס</l>
        </lg>
        <lg number="13" type="stanza">
          <l>יש ים של מוטרפים מסביב, יש כל מיני אלמנטים מסוכנים</l>
          <l>עד שגם אלוהים לא יודע במה הם מאמינים</l>
          <l>ועשבים שוטים מסביב ונוער נלהב שורץ על הגבעות</l>
          <l>וכל מיני רבנים וכל מיני בעלי ישועות</l>
        </lg>
        <lg number="14" type="stanza">
          <l>לא, לא תראה פה מצדה ולא יהיו קרבות רחוב</l>
          <l>העדר הזה ילך לשחיטה בשקט, ככה זה קורה לרוב</l>
          <l>רק כמה עשרות אלפי מטושטשים שחרב עולמם</l>
          <l>מן נוכחים נפקדים חדשים שכאלה שיוצאים לגלות בארצם</l>
        </lg>
        <lg number="15" type="stanza">
          <l>אף אחד לא יתלה מפתח שלושים שנה על הצואר</l>
          <l>יקחו את הוידאו עם הקלטת המצולמת של הבכי המר</l>
          <l>הכל פה הפוך על הפוך על הפוך - תראה את השמאל מתיוון וכולו צאן קדושים</l>
          <l>ואנחנו סרוגי הכיפות נהיה לנושאי הצלב החדשים.</l>
        </lg>
        <lg number="16" type="stanza">
          <l>כמה ש...</l>
          <l>יהודים שונאים יהודים</l>
          <l>אני זורק את הכיפה, אני כבר לא דוס</l>
          <l>תפעיל את הבולדוזר, אריק</l>
          <l>בוא נתחיל להרוס</l>
        </lg>
        <lg number="17" type="stanza">
          <l>תפעיל את הבולדוזר, אריק, בוא נתחיל להרוס</l>
        </lg>
      </lg>
    </body>
  </text>
</TEI>
