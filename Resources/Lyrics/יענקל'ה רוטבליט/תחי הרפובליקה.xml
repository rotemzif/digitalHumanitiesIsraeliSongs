<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>תחי הרפובליקה</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>תחי הרפובליקה</head>
        <lg number="1" type="stanza">
          <l>זה מתחיל עם אדם וחוה שיוצאים מן הגן אל העיר</l>
          <l>ולהט החרב מתהפכת חותכת אש באוויר</l>
          <l>והידיים על ערווה ושדיים</l>
          <l>מנסות לכסות להסתיר -</l>
          <l>תגיד לי מה קורה בשיר?</l>
          <l>תגיד לי מה הולך בעיר?</l>
          <l>אני אומר: צלמו בצבע</l>
          <l>בחיק הטבע</l>
          <l>צלמו מן האוויר</l>
          <l>איך מלאך מזויין עם ראש כרוב וכנפיים</l>
          <l>ממריא בספינת כוכבים לשמיים</l>
          <l>עשן צבעוני יקבל את שבת המלכה</l>
          <l>ותחי הרפובליקה</l>
          <l>תחי הרפובליקה!</l>
        </lg>
        <lg number="2" type="stanza">
          <l>זה סיפור על אחד שנולד לו אי שם מצפון למזרח</l>
          <l>אלוהים אחרים, זה נכון, אך אומרים שמקום בהחלט מבורך</l>
          <l>ובשנת כך וכך בין תזכו"ר לתשכ"ח</l>
          <l>הוא חטף איזה בום ואכל איזה טראח</l>
          <l>מזוודה ותנ"ך ובארץ צנח.</l>
          <l>כולם אמרו: בלע צפרדע</l>
          <l>והוא אמר: בעזרת השם</l>
          <l>לאט לאט גם הוא יבין את דבר המפרסם</l>
          <l>מקרה עצוב מקרה כאוב</l>
          <l>הכל כתוב -</l>
          <l>ביומני ההפקה</l>
          <l>ותחי הרפובליקה</l>
          <l>תחי הרפובליקה!</l>
        </lg>
        <lg number="3" type="stanza">
          <l>זה סיפור על אחת שפגשה בנסיך גולה ממשעול החלב</l>
          <l>שהזכיר לה איך קו הופך לצורה ואותיות נהפכות לכתב</l>
          <l>אבד לי דף מן התסריט -</l>
          <l>אז תגידו לי מה קורה עכשיו?</l>
          <l>האם הוא עוד אוהב אותה</l>
          <l>או שהוא לא אהב?</l>
          <l>על המסך יש להקרין שקופיות צבעוניות</l>
          <l>הפרשנות תהיה עניין של השקפה</l>
          <l>אבל באזורי המצוקה</l>
          <l>שורר מצב קיפוח</l>
          <l>מצב פתוח</l>
          <l>מצב בטוח מעורר זיקפה -</l>
          <l>תחי הרפובליקה</l>
          <l>תחי הרפובליקה!</l>
        </lg>
        <lg number="4" type="stanza">
          <l>היי רבותי, הנה הולך ונפתח כתב החידה</l>
          <l>הבמאי מסר שהוא עוסק במוסר וחייו הם מעבדה</l>
          <l>באמת העירומה קשה לגעת</l>
          <l>צריך לדעת</l>
          <l>אולי היא אבודה</l>
          <l>אז בינתיים קחו שעתיים</l>
          <l>של בידור בלתי מחייב</l>
          <l>גבר אשה כאב</l>
          <l>ממש קורע לב</l>
          <l>וזה הזמן לחתוך למשהו עליז כמו שני ליצנים על חבל</l>
          <l>כמו קין והבל</l>
          <l>ולהפסקה</l>
          <l>ותחי הרפובליקה</l>
          <l>תחי הרפובליקה!</l>
        </lg>
        <lg number="5" type="stanza">
          <l>היי רבותי, קרבו אלי, הישארו ליד המקלט...</l>
          <l>זאת האמת כעת אני נשבע לתת את כל האמת...</l>
          <l>כאן כתבנו משדר בתדר בלעדי -</l>
          <l>שידור חי</l>
          <l>שידור חיי</l>
          <l>ברשת אל.אס.די</l>
          <l>זה הפיצוץ הגדול ביותר בתולדות העם היהודי!</l>
          <l>כאן מנסרים את עץ הדעת</l>
          <l>והאטומים מתבקעים</l>
          <l>אני יכול להבחין מכאן</l>
          <l>בכל שבעת הרקיעים...</l>
          <l>מראה מלהיב!</l>
          <l>מראה מגניב!</l>
          <l>מראה מרהיב</l>
          <l>מראה כעיר שנדלקה -</l>
          <l>ותחי הרפובליקה</l>
          <l>תחי הרפובליקה...</l>
        </lg>
        <lg number="6" type="stanza">
          <l>תחי הרפובליקה!</l>
        </lg>
        <lg number="7" type="stanza">
          <l>ואיש הישר בעיניו יעשה.</l>
        </lg>
      </lg>
    </body>
  </text>
</TEI>
