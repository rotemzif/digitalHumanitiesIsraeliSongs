<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>צומת עלעול</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>צומת עלעול</head>
        <lg number="1" type="stanza">
          <l>תָּעִיתִי אֵי שָׂם בֵּין עֵילָם לְבֵין תֹּהוּ</l>
          <l>בְּלֶב יְשִׁימוֹן רַק בִּגְדִּי לְעוֹרִי</l>
          <l>בֵּין יָמִים שֶהָיוּ לְיָמִים שֶיָבוֹאוּ</l>
          <l>לֹא יָדַעְתִּי מֵאַיִן יָבוֹא עֶזְרִי</l>
        </lg>
        <lg number="2" type="stanza">
          <l>הִגַּעְתִּי לָעִיר הַסְּמוּיָה מִן הָעַיִן</l>
          <l>שֶבֵּית הַקְּבָרוֹת בָּהּ מְאֹד מְפֻרְסָם</l>
          <l>לְרַגְלֵי הֶהָרִים הַנּוֹגְעִים בַּשָּׁמַיִם</l>
          <l>וְכָל הַדְּרָכִים מוֹבִילוֹת לְשָׂם</l>
        </lg>
        <lg number="3" type="stanza">
          <l>לֹא יָכֹלְתִּי לָדַעַת שֶהִגַּעְתִּי אֵלֶיהָ</l>
          <l>כּי הַבָּא בִּשְעָרֶיהָ לָצֵאת לֹא יָכוֹל</l>
          <l>חֲשַׁבְתִּי לִתְפֹּס שָם כָּל מָה שֶנּוֹסֵעַ</l>
          <l>כִּי עֲלַי לְהָגִיעַ לְצֹמֶת עַלְעוֹל</l>
        </lg>
        <lg number="4" type="stanza">
          <l>הַשֶּמֶש שָקְעָה וְיָרַד מָה זֶה חֹשֶךְ </l>
          <l>מָצָאתִי סַפְסָל בְּכִכָּר עֲזוּבָה</l>
          <l>חֲשַבְתִּי אָנִיחַ עֲלָיו אֶת הָרֹאש שֶ</l>
          <l>הַבֹּקֶר יָאִיר עַל הַצַּעַד הַבָּא</l>
        </lg>
        <lg number="5" type="stanza">
          <l>רַגְלַי עֲיֵפוֹת וְרֹאשִׂי כִּסְחַרְחֹרֶת</l>
          <l>יַם הַמַּרְאוֹת בְּתוֹכוֹ מִתְעַרְבֵּל</l>
          <l>הַנַּדְלָ"ן בְּנִנְוֶה בְּעָיוֹת הַתִּקְשֹרֶת</l>
          <l>עִם לִשְׁכַּת הַנָּשִׂיא בְּמִגְדַּל בָּבֶל</l>
        </lg>
        <lg number="6" type="stanza">
          <l>לֶעָבָר לֹא הָיָה בְּלִבִּי גַּעֲגוּעַ</l>
          <l>כְּבָר סָגַרְתִּי עִנְיָן שָׁם עָזַבְתִּי הַכֹּל </l>
          <l>יָדַעְתִּי רָק זֹאת בְּלִי לָדַעַת מַדּוּעַ</l>
          <l>עֲלַי לְהַגִּיעַ לְצֹמֶת עַלְעוֹל</l>
        </lg>
        <lg number="7" type="stanza">
          <l>מָצָאתִי תַּפוּחַ נָגוּס וְאָכַלְתִּי</l>
          <l>שָׁתִיתִי מֵי בֶּרֶז וְנִרְדַּמְתִּי מִיָּד</l>
          <l>אֵינֶנִּי יוֹדֵעַ כַּמָּה זְמַן יָשַׁנְתִּי</l>
          <l>כְּשֶׁפָּקַחְתִּי עֵינַי לְפָנַי הוּא עָמַד</l>
        </lg>
        <lg number="8" type="stanza">
          <l>מֶה הָיָה בּוֹ מוּזָר לֹא הֵבַנְתִּי עֲדַיִן</l>
          <l>לֹא אֲרֶשֶׁת פָּנַיו לֹא עֵינָיו לֹא קוֹלוֹ</l>
          <l>לֹא בִּגְדוֹ הַלָּבָן הַמָּרוּט בַּשּוּלַיִם </l>
          <l>וְגַם לֹא הַסַּכִּין בִכְנַף מְעִילוֹ</l>
        </lg>
        <lg number="9" type="stanza">
          <l>אִיש גָּמִיש וְזָקוּף עִם זָקָן וּמִּגְבַּעַת</l>
          <l>הוּא שָאַל: זֶה אַתָּה הֶחָתָן הַחָדָש?</l>
          <l>וּמִי הָכַּלָּה הִתְעַנְיַנְתִּי לָדַעַת</l>
          <l>הוּא אָמַר לִי תִּרְאֶה רָק בְּיֶרַח הַדְּבָש</l>
        </lg>
        <lg number="10" type="stanza">
          <l>מֵעָקֵב נַעֲלִי שָׁלַפְתִּי מַטְבֵּעַ</l>
          <l>שֶׁל זָהָב עִם דְּיוֹקַן הַקֵּיסָר הַגָּדוֹל</l>
          <l>יֵש דָּבָר אֶחָד שֶאֲנִי יוֹדֵעַ</l>
          <l>עֲלַי לְהַגִּיעַ לְצֹמֶת עַלְעוֹל</l>
        </lg>
        <lg number="11" type="stanza">
          <l>הָאִיש רַק חִיֵּךְ וְאוֹתֵת לִי לָלֶכֶת </l>
          <l>זֶה נִשְמַע זִכָּרוֹן מְיֻתָּר, הוּא אָמַר</l>
          <l>כָּאן בָּעִיר אֵין עָבָר, שִכְחָה מְבֹרֶכֶת</l>
          <l>תָּבוֹא גַּם עֲלֶיךָ וַדַּאי עַד מָחָר</l>
        </lg>
        <lg number="12" type="stanza">
          <l>רָצִיתִי לִזְכֹּר, לֹא בִקַּשְתִּי לִשְכֹּחַ</l>
          <l>וְרֹאשִי נַעֲשָׂה מְטֻשְטָש וּמְרֻקָּן</l>
          <l>וּכְאִלּוּ מִבְּלִי שֶהִסְפַּקְתִּי לִתְמֹהַּ</l>
          <l>כְּבָר נִמְצֵאתִי לָבוּש בְּבִגְדֵי הֶחָתָן</l>
        </lg>
        <lg number="13" type="stanza">
          <l>הוּא אָמַר הִכָּנֵס וְהִצְבִּיעַ עַל פֶּתַח</l>
          <l>וְהָיָה אֵיזֶה רַעַד מוּזָר בְּקוֹלוֹ </l>
          <l>הִבַּטְתִּי טוֹב וְהֵבַנְתִּי לְפֶתַע</l>
          <l>שֶהָיָה זֶה הָאִישׁ שֶׁאִבֵּד אֶת צִלּוֹ</l>
        </lg>
        <lg number="14" type="stanza">
          <l>אִם חֻקֵּי הַמִּשְׂחָק כָּאן סְמוּיִים מִן הָעַיִן</l>
          <l>אַמְתִּין וְאֶמְצָא מָה הַדֶּרֶךְ לִפְעֹל</l>
          <l>כְּשֶׁנִּכְנַסְתִּי לַחֶדֶר זָכַרְתִּי עֲדַיִין</l>
          <l>שֶׁעָלַי לְהָגִיעַ לְצֹמֶת עַלְעוֹל</l>
        </lg>
        <lg number="15" type="stanza">
          <l>עַל פָּנֶיהָ כִּסְּתָה רְעָלָה כָּל הָעֶרֶב</l>
          <l>לֹא הָיָה לִי סָפֵק כִּי יָפְיָהּ הוּא מֻשְלָם</l>
          <l>מִן שִלּוּב קַטְלָנִי שֶל פֶּרַח וּפֶרֶא</l>
          <l>הוּא הַיֹּפִי הֲכִי מְסֻכָּן בָּעוֹלָם</l>
        </lg>
        <lg number="16" type="stanza">
          <l>הִיא לָקְחָה שְנֵי גְּבִיעִים וּמָזְגָה בָּהֶם יַיִן</l>
          <l>וְהֵסֶבָּה מוּלִי זְקוּפָה וְקַלָּה</l>
          <l>בְּלִי מִלָּה רָכְנָה וְשִלַּבְנוּ יָדַיִים</l>
          <l>לְגִימָה מִשֶּלִּי לְגִימָה מִשֶּלָּה</l>
        </lg>
        <lg number="17" type="stanza">
          <l>וְהַחֶדֶר הִמְרִיא וְהָיִינוּ לְרוּחַ</l>
          <l>עַל פְּנֵי הַתְּהֹם מְרַחֵף לְאֵין סוֹף</l>
          <l>בֵּין הַיֵּש וְהָאַיִן לַנֶּצַח תָּנוּעַ</l>
          <l>בֵּין פַּחַד יִצְחָק לְסֻלָּם יַעֲקֹב</l>
        </lg>
        <lg number="18" type="stanza">
          <l>וְהַלַּיְלָה חוֹלֵף וְהִמְשַכְנוּ לָשֶבֶת</l>
          <l>זֶה אֶל זוֹ עִם הַנֵּר לְהַבְהֵב בִּשְׁתִיקָה </l>
          <l>אַט אַט בַּחֲשַאי יָדִי מִתְגַּנֶּבֶת</l>
          <l>לִשְבֹּר שֶבֶר זְכוּכִית מִכּוֹסִי הָרֵיקָה</l>
        </lg>
        <lg number="19" type="stanza">
          <l>בְּכַנְפֵי הַפַּרְפָּר סְעָרָה מְרַטֶּטֶת</l>
          <l>וְשֶבֶר זְכוּכִית בְּיָדִי כְּמוֹ מִכְחוֹל</l>
          <l>אוֹת לְאוֹת עַד זֹב דַּם בִּבְשָׂרִי שׁוֹרֶטֶת </l>
          <l>עֲלַי לְהָגִיעַ לְצֹמֶת עַלְעוֹל</l>
        </lg>
        <lg number="20" type="stanza">
          <l>לֹא חַשְתִּי בַּדָּם הַנּוֹטֵף לֹא בַּפֶּצַע </l>
          <l>כִּי הָרוּחַ מִלְּאָה אֶת הַגּוּף הַנּוֹשֵׁם</l>
          <l>יָכֹלְתִּי לִצְלל בְעֵינֶיהָ לָנֶצַח </l>
          <l>לֹא עָבָר לֹא עָתִיד רַק הוֹוֶה מִתְמַשֵּךְ</l>
        </lg>
        <lg number="21" type="stanza">
          <l>כְּשֶהַשַּחַר עָלָה הִיא גִּלְּתָה אֶת פָּנֶיהָ</l>
          <l>וְיָפְתָּה הִיא מִקֶּרֶן שֶל אוֹר רִאשוֹנָה</l>
          <l>הֵסַבְתִּי עֵינַי אִם אַבִּיט עוֹד עֲלֶיהָ</l>
          <l>עֵינַי תִּסְתַּנְוֶרְנָה לְלֹא תַּקָּנָה</l>
        </lg>
        <lg number="22" type="stanza">
          <l>כִּי עֲדַיִין רוֹטֵט כָּל גּוּפִי מִן הַתֶּדֶר </l>
          <l>הָאֶחָד עִם הַזְּמַן הַפּוֹעֵם בְּלִי לַחֲלֹף</l>
          <l>אַז כְּמוֹ צֵל חֲרִישִי הוּא חָמַק אֶל הַחֶדֶר </l>
          <l>כֵּן הָיָה זֶה הָאִיש שֶאִבֵּד אֶת צִלּוֹ </l>
        </lg>
        <lg number="23" type="stanza">
          <l>בְּאוֹתוֹ הַזָּקָן וְאוֹתָהּ הַמִּגְבַּעַת</l>
          <l>אוֹתָהּ הַסַּכִּין בַּמְּעִיל כְּמוֹ אֶתְמוֹל</l>
          <l>הַשְׁרִיטוֹת בִּבְשָׂרִי הֶעֱבִירוּ בִּי רַעַד</l>
          <l>עָלַי לְהַגִּיעַ לְצֹמֶת עַלְעוֹל</l>
        </lg>
        <lg number="24" type="stanza">
          <l>הוּא עָמַד חֲגִיגִי בִּשְׁתִיקָה מְהֻרְהֶרֶת</l>
          <l>צְלָלִים רְחוֹקִים מְרַצְּדִים בְּעֵינָיו </l>
          <l>וּפָנֶיהָ שְקֵטוֹת עֲדִינוֹת כְּמוֹ פֶּרַח</l>
          <l>אִם אוֹסִיף לְהַבִּיט בָּהּ אֵיךְ אֶשְמֹר צְעָדַיו</l>
        </lg>
        <lg number="25" type="stanza">
          <l>הִיא אָמְרָה הֶעָבָר מֵת נִשְכַּח וְאֵינֶנּוּ</l>
          <l>וְכָעֵת מִן הַצֵּל הָעוֹדֵף תִּפָּרֵד</l>
          <l>יֵש אֶלֶף דְּרָכִים מוֹלִיכוֹת אֶל עִירֶנוּ</l>
          <l>וְרַק דֶּרֶךְ אַחַת יֵש מִמֶּנָּה לָצֵאת</l>
        </lg>
        <lg number="26" type="stanza">
          <l>אִם יֵש דֶּרֶךְ לָצֵאת הַגִּידִי אֵיפֹה הִיא</l>
          <l>שָמַעְתִּי פִּתְאֹם מִתּוֹכִי אֶת הַקּוֹל </l>
          <l>מָה הַדֶּרֶךְ הַזֹּאת אִם אֵינָהּ מֵטָפוֹרִית</l>
          <l>כִּי עָלַי לְהַגִּיעַ לְצֹמֶת עַלְעוֹל</l>
        </lg>
        <lg number="27" type="stanza">
          <l>בָּרֵךְ אֶת הַיּוֹם שֶהֵבִיא אוֹתְךָ הֵנָּה</l>
          <l>אָמַרְתִּי עָלַי לְהַגִּיעַ לְשָׁם</l>
          <l>עַלְעוֹל הִיא אָמְרָה לֹא הָיְתָה וְאֵינֶנָּה</l>
          <l>וְעֵינֶיהָ אַז נָחוּ עַל כֶּתֶם הַדַּם</l>
        </lg>
        <lg number="28" type="stanza">
          <l>אֶת פָּנֶיהָ הָפְכָה אַז מִפֶּרַח לְפֶרֶא </l>
          <l>הוּא זִנֵּק בְּיָדוֹ סַכִּינוֹ הַגְּדוֹלָה</l>
          <l>חָמַקְתִּי מִמֶנּוּ, בּוֹעֵט לוֹ בַּבֶּרֶךְ</l>
          <l>הוּא נָפַל לְרַגְלֶיהָ חוֹתֵךְ אֶת צִלָּהּ</l>
        </lg>
        <lg number="29" type="stanza">
          <l>הִיא פָּלְטָה זְעָקָה וְאֵימָה בְּעֵינֶיהָ </l>
          <l>הוּא זִנֵּק עַל רַגְלָיו שׁוּב מֵנִיף סַכִּינוֹ</l>
          <l>צֵל צִּלָּהּ מְרַחֵף וְדוֹאֶה מֵעָלֶיהָ</l>
          <l>הוּא כָּרַע עַל בִּרְכָּיו הַסַּכִּין בְּבִטְנוֹ</l>
        </lg>
        <lg number="30" type="stanza">
          <l>בְּאוֹתָהּ הַשְּלוּלִית שָׁם דַּמּוֹ הַקּוֹלֵחַ </l>
          <l>נִמְהַל בְּדַמִּי הַנּוֹטֵף בְּלִי לַחֲדֹל</l>
          <l>הוּא הֵרִים אֶת רֹאשוֹ לְהַבִּיט בְפָנֶיהָ</l>
          <l>וְלָחַש לִי הִגַעְתָּ לְצֹמֶת עַלְעוֹל </l>
        </lg>
        <lg number="31" type="stanza">
          <l>כְּשֶצָּנַח לְאָחוֹר הִיא כָּרְעָה עַל בִּרְכֶּיהָ</l>
          <l>בְּיָדָהּ הַמּוּשֶטֶת עָצְמָה אֶת עֵינָיו</l>
          <l>בַּסַּכִּין אָחֲזָה וְעָמְדָה עַל רַגְלֶיהָ </l>
          <l>וְצִלָּהּ הַצּוֹנֵחַ כִּסָה אֶת פָּנָיו </l>
        </lg>
        <lg number="32" type="stanza">
          <l>הִיא אָמְרָה אֲרוּרָה הַשָּעָה בָּהּ הִגַּעְתָּ</l>
          <l>וְהַדֶּרֶךְ פְּתוּחָה לְפָנֶיךָ לָצֵאת</l>
          <l>עִם הַפֶּצַע הַזֶּה בִּבְשָׂרְךָ שֶפָּצַעְתָּ</l>
          <l>וְאִתְּךָ צֶל הַחַי וְאִתְּךָ צֶל הַמֵּת</l>
        </lg>
        <lg number="33" type="stanza">
          <l>גַּם פֶּרַח גַּם פֶּרֶא עוֹד הָיוּ בְּפָנֶיהָ</l>
          <l>רָאִיתִי אוֹתָם קְמֵלִים וְנוֹבְלִים</l>
          <l>פָּנִיתִי לַדֶּלֶת כּוֹאֵב וְצוֹלֵעַ </l>
          <l>אוֹר הַשֶּׁמֶש פָּרַץ נֶעֶלְמוּ הַצְּלָלִים</l>
        </lg>
        <lg number="34" type="stanza">
          <l>רַק עֵינֶיהָ צָרְבוּ בִּי מַבָּט כְּמוֹ פֶּצַע</l>
          <l>וְשוּב עַל פָּנֶיהָ כִּסְּתָה רְעָלָה</l>
          <l>אִם מִשֶּהוּ בִּי אָבַד שָׁם לָנֶצַח</l>
          <l>הִשְאַרְתִּי אוֹתוֹ כַּנִּרְאֶה בִּשְׁבִילָהּ</l>
        </lg>
        <lg number="35" type="stanza">
          <l>וְיָמִים שֶהָיוּ לְיָמִים שֶיָבוֹאוּ</l>
          <l>מְסַפְּרִים כִּי יֵש עִיר שֶעוֹלָה מִן הַחוֹל</l>
          <l>וְכָל הַתּוֹעֶה בֵּין עֵילָם לְבֵין תֹהוּ</l>
          <l>עָלָיו לְהַגִּיעַ לְצֹמֶת עַלְעוֹל</l>
        </lg>
      </lg>
    </body>
  </text>
</TEI>
