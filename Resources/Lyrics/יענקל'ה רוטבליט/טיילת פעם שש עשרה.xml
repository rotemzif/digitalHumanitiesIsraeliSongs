<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>טיילת פעם שש עשרה</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>טיילת פעם שש עשרה</head>
        <lg number="1" type="stanza">
          <l>תפסתי ראש על יין - כן, השמחה בעיצומה</l>
          <l>צחוקים, קריאות ביניים מתערבבים למהומה</l>
          <l>הערב הפסנתרן נותן במרץ את הטון</l>
          <l>ומן הבאר שלחו לו בשלישית משקה ראשון</l>
          <l>אל תעמוד בפתח - ברוך הבא למועדון</l>
        </lg>
        <lg number="2" type="stanza">
          <l>דייל יפה עיניים ודוגמנית די מצליחה</l>
          <l>הסתודדו בחושך בסוגיית "אצלי או אצלך"</l>
          <l>עשן חריף סיגריות, שיעול תוצרת חוץ</l>
          <l>תביאי עם הקרח איזה משהו חמוץ</l>
          <l>עשר שנים הערב מאז עזב את הקיבוץ</l>
        </lg>
        <lg number="3" type="stanza">
          <l>בחוץ העיר מוטלת, איזה סבך של סמטאות בעלטה</l>
          <l>האזרחים ההגונים טומנים אקדח מתחת למיטה</l>
          <l>הרוח מביאה געגועים משיחיים</l>
          <l>לרחוב המשובץ בחלומות תנ"כיים,</l>
          <l>ניידת משטרה ומשמרות אזרחיים</l>
        </lg>
        <lg number="4" type="stanza">
          <l>האלמנה שושנה הזמינה ספל יין מן הבאר</l>
          <l>חלצה את נעליה ושפשפה עקב במהורהר</l>
          <l>חשבה על החיים ומה הביאו בשבילה</l>
          <l>חמש שנים מאז שבעלה בתעלה</l>
          <l>ענן על פניה כאילו צל כבד עלה</l>
        </lg>
        <lg number="5" type="stanza">
          <l>"עלה מדי ביוקר", אז גנח יהלומן בקול רצוץ</l>
          <l>מביט איך אצבע יהלום זוחלת על ברכו של גבר גוץ</l>
          <l>מעבר לדלפק נמלק בקבוק אחר בקבוק</l>
          <l>הדוגמנית כשלה לשירותים, תפסה גיהוק</l>
          <l>והפסנתרן מזיע ומנגן, אחוז דיבוק</l>
        </lg>
        <lg number="6" type="stanza">
          <l>שוב סבבה הדלת, חורקת על צירה כמו תמיד</l>
          <l>האלמנה שושנה קפאה פתאום בלי נוע ובלי ניד</l>
          <l>עיניים הזדקפו לראות ונחפזו לשוב</l>
          <l>חשבו אולי יבוא בפתח מישהו חשוב</l>
          <l>רגע שחולף הרי אף פעם לא ישוב</l>
        </lg>
        <lg number="7" type="stanza">
          <l>צמרמורת שחלפה בה וקול לחש לה תנשמי עמוק</l>
          <l>הצחוק מן השולחן משמאל נשמע פתאום כאילו הוא רחוק</l>
          <l>לרגע זה תפס אותה, הרגישה חשופה</l>
          <l>ילדה קטנה על שפת הים שרצה יחפה</l>
          <l>יש צעקה נחנקת מסוף הארץ עד סופה</l>
        </lg>
        <lg number="8" type="stanza">
          <l>הזכרון הוא כמו ליצן - זקן נואף ומהתל</l>
          <l>תשתי עוד כוס או שתיים, מותק, לא תרגישי עוד את ההבדל</l>
          <l>האם היה תמים מדי, אולי היה נועז</l>
          <l>המחשבה עושה לה בידיים עור ברווז</l>
          <l>מה טעם לעסוק במשחקים של אם ואז?</l>
        </lg>
        <lg number="9" type="stanza">
          <l>"אז מה תשתי, חבובה, את יודעת שחיים רק פעם אחת"</l>
          <l>היהלום אמר לה עם חיוך כמעט שמונה עשרה קאראט</l>
          <l>היו לו בארנק זוג כרטיסים למוזמביק</l>
          <l>עמוק במשקפים הסתתר נואף ותיק</l>
          <l>אמרו עליו שפעם כן, אבל סגרו לו את התיק</l>
        </lg>
        <lg number="10" type="stanza">
          <l>במודעות כתוב שהחיים כל כך יפים</l>
          <l>מלצר הביא לה יין והם פתאום נראו לה מעייפים</l>
          <l>מנשק'ה הקבלן שלשולחן איתו ישבה</l>
          <l>חושב על החיים לפי מטר מרובע</l>
          <l>האלמנה שושנה פתאום הרגישה עצובה</l>
        </lg>
        <lg number="11" type="stanza">
          <l>בחוץ עולה השחר, במדרכות מפציע יום ראשון</l>
          <l>וכשיוצאת השמש אז יהלומים שוכבים לישון</l>
          <l>דייל ודוגמנית חמקו מזמן באין רואים</l>
          <l>מעבר לפסנתר מקהלת קולות צבועים</l>
          <l>עוד יום סדיר עולה על ארץ מילואים</l>
        </lg>
      </lg>
    </body>
  </text>
</TEI>
