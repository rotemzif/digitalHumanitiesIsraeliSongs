<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>נדודי השינה של הקבלן אלעזר בן יאיר</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>נדודי השינה של הקבלן אלעזר בן יאיר</head>
        <lg number="1" type="stanza">
          <l>אַל תְּכַבִּי אֶת הָאוֹר מֹתֶק יֵשׁ עוֹד כַּמָּה שׁוּרוֹת</l>
          <l>בְּסֵפֶר דִּבְרֵי הַיָּמִים הַזֶּה שֶׁאֲנִי רוֹצֶה לִקְרֹא</l>
          <l>יָמִים רְחוֹקִים מִמְּלָכוֹת וְעַמִּים שֶׁהָיוּ וְאֵינָם</l>
          <l>צָרִיךְ לַעֲבֹר בַּמוּסַךְ עַל הַבֹּקֶר לִבְדֹּק אֶת הַבַּלָּם</l>
        </lg>
        <lg number="2" type="stanza">
          <l>בַּלַּילָה נָדְדָה שְׁנַת הַמֶּלֶךְ הַבַּרְבָּרִים תָּקְפוּ בַּמִזְרַח </l>
          <l>צָרִיךְ לְלַמֵּד אוֹתָם לֶקַח כָּזֶה שֶלֹּא יִשָּכַח - </l>
          <l>מְפַקְּדֵי הַצָּבָא הִגִּישׁוּ תָּכְנִית עֲלִיַּת מַדְרֵגָה בַּסֻּלָם</l>
          <l>הַבַּרְבָּרִים הָאֵלֶּה תָּמִיד הֵם חוֹזְרִים הֵם לֹא נִגְמָרִים לְעוֹלָם</l>
        </lg>
        <lg number="3" type="stanza">
          <l>עַכְשָו אַתְּ נִזְכֶּרֶתֹ לוֹמַר לִי, יָפֶה מִצִּדֵּך, תּוֹדָה</l>
          <l>לִפְנֵי הַמּוּסָךְ הַתַּרְמִיל וְהַיֶּלֶד יּוֹצְאִים לַמָּסָּע לִמְּצָדָה</l>
        </lg>
        <lg number="4" type="stanza">
          <l>כַּבִּי אֶת הָאוֹר זֶה בְּסֵדֶר אֲנִי כְּבָר אֶקְרָא בַּסָּלוֹן </l>
          <l>נִשְנוּש קָטָן עִם הָעָאָרק יַעֲזֹר לִי לִישֹׁן</l>
          <l>לֹא יוֹדֵעַ לָמָּה אֲנִי לֹא נִרְדַּם כָּל כָּךְ טוֹב בַּלֵּילוֹת</l>
          <l>בֶּן מֶלֶךְ אָמַר שֶׁהַיּוֹם הוּא סוֹגֵר עִנְיָן עִם הָאִישׁ שֶׁלּוֹ </l>
        </lg>
        <lg number="5" type="stanza">
          <l>מַמְלָכָה קְטַנְטַנָּה וּמֻקֶּפֶת אוֹיְבִים וְחוֹמָה בְּצוּרָה</l>
          <l>מֵאָה רִאשׁוֹנָה אוֹ נִדְמֶה לִי שְׁנִיָּה לִפְנֵי אוֹ אַחֲרֵי הַסְּפִירָה</l>
          <l>מָה יֵשׁ לְגִילָה שֶׁל מוֹטי נֶגְדִּי לֹא יוֹדֵעַ אֲבָל הִיא שָוָה</l>
          <l>לֹא זוֹכֵר כְּבָר מָתַי אַתְּ וַאֲנִי עָשִׂינוּ בִּכְלַל אַהֲבָה </l>
        </lg>
        <lg number="6" type="stanza">
          <l>לֹא אָמַרְתִּי שֶׁאַתְּ אֲשֵמָה, לֹא נָכוֹן, רַק צִיַּנְתִּי עֻבְדָּה</l>
          <l>עֲטוּפָה בִשְּׂמִיכוֹת וְכָּרִים וּכְסָתוֹת מְבֻצֶּרֶת כְּמוֹ מְצוּדָה</l>
        </lg>
        <lg number="7" type="stanza">
          <l>כִּמְעַט כְּלוּם לֹא נִשְׁאַר מִן הָעָארָק אוּלַי גַּם אַתְּ כְּבָר שׁוֹתָה </l>
          <l>אִם אֲנִי לֹא זוֹכֶה בַּמִּכְרָז הַפַּעַם בֶּן מֶלֶךְ עָף בִּבְעִיטָה</l>
          <l>לֹא אִכְפַּת לִי אָחִיו הַמַּנְכָּ"ל לֹא הַשַּׂר לֹא מוֹטִי וְגִלָּה שֶׁלּוֹ</l>
          <l>הוּא שׁוֹכֵחַ שֶׁהוּא עוֹבֵד אֶצְלִי זֶה לֹא אֲנִי שֶׁעוֹבֵד אֶצְלוֹ </l>
        </lg>
        <lg number="8" type="stanza">
          <l>טִפְּשִׁים לֹא הָיוּ הַבַּרְבָּרִים הָאֵלֶּה הֵם הִכִּירוּ כָּל שְׁבִיל בֶּהָרִים</l>
          <l>בִּשְׁלֹשָׁה רָאשִׁים צְבָא הַמֶּלֶךְ יָצָא לִקְרַאת מַאֲמָץ עִקָּרִי</l>
          <l>אִישׁ זָקֵן וַחֲכַם הַמֶּלֶךְ וְאוֹמְרִים שֶׁאָהַב אֶת הָעַם </l>
          <l>אֲבָל רֹב יוֹעֲצָיו וְאַנְשֵׁי הֶחָצֵר רַק רָצוּ לַעֲשׂוֹת לְבֵיתָם</l>
        </lg>
        <lg number="9" type="stanza">
          <l>עִם תַּרְמִיל כָּזֶה אַתְּ בּוֹרַחַת?! חָשַׁבְתִּי תִּקְּחִי מִזְוָדָה</l>
          <l>סְתָם צָחַקְתִּי וְהַתַּרְמִיל שֶׁל הַיֶּלֶד שֶׁיּוֹצֵא לַמַּסָּע לַמְּצָדָה</l>
        </lg>
        <lg number="10" type="stanza">
          <l>הַסָּלָטִים הָאֵלֶּה מֵאֵיפֹה הֵבֵאת טַעַם בַּיִת שֶלִּי לֹא הָיָה</l>
          <l>זֶה הוֹלֵךְ עִם נַקְנִיק בְּתוֹךְ הַבָּאגֵט תִּשְׁמְעִי זֹאת מַמָּשׁ חֲוָיָה</l>
          <l>עוֹד כּוֹסִית קְטַנָּה לְקִנּוּחַ בִּשְּׁבִיל לְסַדֵּר אֶת הָרֹאשׁ</l>
          <l>אֵיפֹה הָיִיתִי בְּסֵפֶר הַגְיָּסוֹת עֲרוּכִים רֹאשׁ בְּרֹאשׁ</l>
        </lg>
        <lg number="11" type="stanza">
          <l>נִרְדַּמְתִּי פִּתְאֹם עַל הַסַּפֶּר, לֹא הִרְגַּשְׁתִּי אֲפִלּוּ מָתַי</l>
          <l>טוֹב עַכְשָׁו כְּבָר אִישַׁן כְּמוֹ אֶבֶן, שָׁתִיתִי יוֹתֵר מִדַּי</l>
          <l>וּמָה זֶה הָיָה שֶׁחָלַמְתִּי גַּם אַתְּ שָּׁם הָיִיתְ עֵרוּמָה </l>
          <l>וּבֶן מֶלֶךְ בְּרֹאשׁ צְבָא הַמֶּלֶךְ מוּל בַּרְבָּרִים עוֹלִים בַּחוֹמָה</l>
        </lg>
        <lg number="12" type="stanza">
          <l>וְהַמֶּלֶךְ נָדַד בֵּין חַדְרֵי הָאַרְמוֹן וּשְׁנָתוֹ אִתּוֹ נָדְדָה</l>
          <l>הוּא אָמַר לִי תִּמְזֹג לִי קְצָת עָארָק וְנַמְשִׁיךְ בְּמַסָּע לַמְּצָדָה </l>
        </lg>
        <lg number="13" type="stanza">
          <l>אָז מָזַגְתִּי לַמֶּלֶךְ קְצָת עָארָק וְשָׁתִינוּ אֶת כָּל הַבַּקְבּוּק</l>
          <l>וְלִפְנֵי שֶׁנִּרְדַּם כְּמוֹ יֶלֶד כְּסוֹּף תַּלְתַּל בִּזְרוֹעִי חָבוּק </l>
          <l>חָשַׁבְתִּי הוּא עוֹד לֹא יוֹדֵעַ כִּי בַּבֹּקֶר רֹאשׁוֹ יֻתַּז</l>
          <l>כְּשֶׁלְּפֶתַע צָחַק וְלַחַשׁ לִי אַל תִּדְאַג, תִּזְכֶּה בַּמִּכְרָז</l>
        </lg>
        <lg number="14" type="stanza">
          <l>זֶה חֲלוֹם מְשֻׁנָּה אַתְּ שׁוֹמַעַת הַלְּוַאי שֶׁהַמֶּלֶךְ צָדַק</l>
          <l>לֹא גָּמַרְתִּי לִקְרֹא אֶת הַפֶּרֶק מִי נִצַּח בְּאוֹתוֹ מַאֲבָק</l>
          <l>מָה קָרָה לְרֹאשׁוֹ שֶׁל הַמֶּלֶךְ אֵיךְ נָפְלָה מַמְלָכָה נְצוּרָה</l>
          <l>מֵאָה רִאשׁוֹנָה, אוֹ נִדְמֶה לִי שְׁנִיָּה, לִפְנֵי אוֹ אַחֲרֵי הַסְּפִירָה </l>
        </lg>
        <lg number="15" type="stanza">
          <l>תָּזוּזִי טִפֹּנֶת מֹתֶק זֶה הָאִישׁ וְהָאַגָּדָה </l>
          <l>אֲנִי לֹא אֶשְׁכַּח, הַבַּלָּם, הַמּוּסָךְ, כָּךְ נִמְשַׁךְ הַמַּסָּע לַמְּצָדָה</l>
        </lg>
      </lg>
    </body>
  </text>
</TEI>
