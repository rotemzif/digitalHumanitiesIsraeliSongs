<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>מבצע הנשר</title>
        <singer classification="unknown">יענקל ה רוטבליט</singer>
        <writer>יענקל'ה רוטבליט</writer>
        <composer>יענקל'ה רוטבליט</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>מבצע הנשר</head>
        <lg number="1" type="stanza">
          <l>יום שרב כבד בישר אביב מגיע</l>
          <l>כבר לא כל כך אדמון אפילו קצת מקריח</l>
          <l>כל היום כולו על משכבו הסריח</l>
          <l>דוד המלך קם בזעם ושאג:</l>
          <l>"תכינו כוס קפה והגישו על הגג!"</l>
          <l>תפס גלימת מלכות אחת זרוקה והתעטף בה</l>
          <l>אי שם יש מלחמה שהוא לא משתתף בה -</l>
          <l>צבא עסוק זה טוב... הוא חשב על החומה</l>
          <l>האם יש באמבטיה שם אשה עירומה?</l>
          <l>הוא קרא לאיש הבטחון אליו לגשת</l>
          <l>ולחש לו בעל פה את פקודת מבצע הנשר...</l>
        </lg>
        <lg number="2" type="stanza">
          <l>אי שמה על הגג יושבת לה בת שבע</l>
          <l>שאמבטיות על הגג היו אצלה לטבע</l>
          <l>טובת מראה מאוד היא ובעלה בקבע -</l>
          <l>כן אוריה החיתי, איש חיל המצב</l>
          <l>כמעט לא בא הביתה מן התפקיד בקו.</l>
          <l>פתאום היא מתבלבלת אבל, אינה נבהלת -</l>
          <l>שנראה לה שנראה לה על הגג ממול המלך...</l>
          <l>אט אט מן האמבט היא קמה ויצאה -</l>
          <l>לאוריה יש אף נשרי... היא זכרה בהפתעה.</l>
          <l>ראה או לא ראה? בת שבע לא יודעת</l>
          <l>באור האחרון של השמש השוקעת...</l>
        </lg>
        <lg number="3" type="stanza">
          <l>לילה די שקט עובר על כוחותינו</l>
          <l>כמה חיצים נורים אין נפגעים בצידנו</l>
          <l>לילה די סוער עובר לו על מלכנו</l>
          <l>אל נתן הנביא הגיע לחישה:</l>
          <l>כי שוב הביא המלך בחדריו אישה...</l>
          <l>מנחה כיד המלך הבטיח שיתן לה...</l>
          <l>ויש אומרים אפילו שבכינור ניגן לה...</l>
          <l>אי שמה בחזית אוריה החיתי</l>
          <l>מקיץ לפתע משנתו קורא אשתי אשתי!</l>
          <l>חלום מוזר חלם חלום שאין לו פשר</l>
          <l>אשה רוחצת על הגג ובשמיים נשר...</l>
        </lg>
        <lg number="4" type="stanza">
          <l>קצת עצבנית בבית לא יכולה לשבת</l>
          <l>לבד בחדריה בת שבע מסתובבת</l>
          <l>שלחה דבר למלך: "בטני עלי כואבת"</l>
          <l>ואוריה אויה... עוד לא יודע מה...</l>
          <l>יושב רועד ביצים מול פני המלחמה.</l>
          <l>חושב על התקרית, אתמול מול בור המים -</l>
          <l>שלושה חטפו חיצים אחד הלכה לו עין...</l>
          <l>העסק אז כולו יוצא לו מן האף</l>
          <l>למעלה בשמיים ציפור של טרף עף -</l>
          <l>ומישהו קורא: "היי הביטו על הנשר!"</l>
          <l>ואז מגיע רץ נושף מחיל הקשר...</l>
        </lg>
        <lg number="5" type="stanza">
          <l>באוהל המטה, גבו נשען על שלח</l>
          <l>יושב ומהרהר יואב, הוא שר האלף,</l>
          <l>מה קשרים יש לחיתי שם בארמון המלך?</l>
          <l>"אני?" מלא תמיהה מביע אוריה</l>
          <l>"אתה יוצא הביתה" מודיע בן צרויה</l>
          <l>"תמסור שם דו"ח על המצב בחזיתות האלה -</l>
          <l>הנה הצו חתום הוא בחותם המלך"</l>
          <l>ואוריה בלב עליז כי אין בו עוד היסוס</l>
          <l>עד שמחלקת רכב תרתום לו את הסוס</l>
          <l>אוסף פרישות שלום בין חבריו לנשק</l>
          <l>מבטיח" "אצלצל או אשתדל לגשת..."</l>
        </lg>
        <lg number="6" type="stanza">
          <l>יום שרב נוסף אל סיומו מגיע</l>
          <l>רוח מן הים בעיר חיים מפיח</l>
          <l>אפילו הכינור את דוד כבר לא מרגיע</l>
          <l>דיווחו מן המצפה לפני שעה קלה</l>
          <l>כי רכוב על סוס קרבי אוריה בהר עלה</l>
          <l>וכשהוא ביריחו נזכר פתאום בנשר -</l>
          <l>בנתן הנביא מתדפקת שעת הקשר</l>
          <l>החוש הנבואי שוב מריח תועבה -</l>
          <l>יש מתח באוויר של פיצוץ קרב ובא.</l>
          <l>ובת שבע בחדרה מפילה צלחת -</l>
          <l>נבהלת אל הדלת ותופסת רגע פחד</l>
        </lg>
        <lg number="7" type="stanza">
          <l>ליל שתיה ארוך עם סגריות של עשב</l>
          <l>מדוע לאשה הוא מסרב לגשת?</l>
          <l>עיניים שיודעות ואף עקום של נשר</l>
          <l>דוד המלך עצבני ומתמלא חימה</l>
          <l>עורך טיול של מחשבות לאורך החומה</l>
          <l>האיש הזה ברירה אחרת לא משאיר לו</l>
          <l>עד אור הבוקר לא ישאיר אחד משתין בקיר</l>
          <l>בלב כבד את חותמו הוא מטביע על הצו</l>
          <l>שמחר יזקוף עליו גבות בן צרויה יואב</l>
          <l>וקללה הוא יסנן מבין שיניו זה שר האלף</l>
          <l>"ארור האיש אשר מוציא פקודות כאלה"</l>
        </lg>
        <lg number="8" type="stanza">
          <l>שוב מתרחקים הרי ירושלים</l>
          <l>ואוריה חוזר אל המוצב מול בור המים</l>
          <l>החברה מקיפים אותו טופחים על הכתפיים</l>
          <l>נו איך היה בבית? ומה שלום האשה?</l>
          <l>והוא בולע שתי דמעות ונחנק מן הבושה</l>
          <l>מישהו קורא פתאום: "הביטו שמה נשר -</l>
          <l>עט על הפגרים בו נדפוק בו חץ מקשת!"</l>
          <l>ועד שהם זזים עולה תרועת היכון</l>
          <l>ורץ הגדוד מודיע: "עולים על בני עמון!"</l>
          <l>והמולת המלחמה עולה ומתרגשת</l>
          <l>עד כאן. אל האולפן. תודה רבה. מבצע הנשר...</l>
        </lg>
      </lg>
    </body>
  </text>
</TEI>
