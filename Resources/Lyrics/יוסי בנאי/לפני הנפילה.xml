<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>לפני הנפילה</title>
        <singer classification="male singer">יוסי בנאי</singer>
        <writer>יוסי בנאי</writer>
        <composer>missing</composer>
        <album>מאזן האהבות</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>לפני הנפילה</head>
        <lg number="1" type="stanza">
          <l>בעוד שעה החתונה</l>
          <l>כולם חגיגיים מאוד</l>
          <l>גם הכלה כבר מוכנה </l>
          <l>ורק אני מרגיש כמו נאד.</l>
          <l>תפרו לי חליפה שחורה</l>
          <l>גילחו לי טוב את הפנים</l>
          <l>עשו אותי בלית ברירה</l>
          <l>חתן מכל הכיוונים</l>
          <l>היו לי תוכניות גדולות </l>
          <l>להיות רווק עד גיל שישים</l>
          <l>עד שיהיו לי יבלות</l>
          <l>מרוב כל כך הרבה נשים</l>
        </lg>
        <lg number="2" type="stanza">
          <l>הכל הלך כל כך מהר</l>
          <l>יצאנו רק כמה ימים</l>
          <l>צריך הייתי להיזהר</l>
          <l>אבל הייתי די תמים</l>
          <l>לא אין לי שום דבר נגדה</l>
          <l>היא בחורה מאד מאד</l>
          <l>אבל מה יש לי בעדה</l>
          <l>זה לא כל כך ברור לי עוד</l>
          <l>בעוד שעה הם יכנסו</l>
          <l>הקצבים עם הכיפה</l>
          <l>בשתי ידי הם יתפשו</l>
          <l>אותי יובילו לחופה</l>
        </lg>
        <lg number="3" type="stanza">
          <l>בעוד שעה יהיה הסוף</l>
          <l>כשיתחילו האורחים</l>
          <l>לזרוק עלי כמו על קוף</l>
          <l>ת'סוכריות עם הפרחים</l>
          <l>עכשיו לברוח זה אבוד</l>
          <l>הם ירדפו אותי כולם</l>
          <l>כבר יש תזמורת וכיבוד </l>
          <l>ויש אפילו גם צלם</l>
          <l>בעוד שעה הקברנים</l>
          <l>בקול ששון וקול כלה</l>
          <l>יובילו את הנידונים</l>
          <l>לחתונת הנפילה</l>
        </lg>
        <lg number="4" type="stanza">
          <l>בעוד שעה זוגות זוגות</l>
          <l>ירוצו כל החוגגים</l>
          <l>ויתנפלו על העוגות</l>
          <l>על הבשר והדגים</l>
          <l>והם יאכלו ילקקו</l>
          <l>אפילו את המפיות</l>
          <l>ואחר כך הם ינשקו</l>
          <l>אותי מכל הזויות</l>
          <l>והם יתנו לי מתנות</l>
          <l>סט סיפולוקסים עקומים</l>
          <l>וגם תלושים בשביל לקנות</l>
          <l>קומקום קומקום וקומקומים</l>
        </lg>
        <lg number="5" type="stanza">
          <l>אני רואה אותם באים</l>
          <l>כמו לטכס אחרון</l>
          <l>עם הכתובה והתנאים</l>
          <l>ועם טבעת לגרון</l>
          <l>ומקהלת הזמרים </l>
          <l>של מלאכי החבלה</l>
          <l>ישירו לי בין השירים</l>
          <l>לכה דודי לקראת כלה</l>
          <l>ואז כמו בערפל</l>
          <l>בלי ידידים ואלוהים</l>
          <l>אני אראה אותי נופל </l>
          <l>ישר לבור הנישואין</l>
        </lg>
        <lg number="6" type="stanza">
          <l>וכשילכו להם כולם</l>
          <l>שתויים מכל ההילולה</l>
          <l>נהיה רק שנינו באולם</l>
          <l>אני והיא-חתן כלה</l>
          <l>ולא יהיו יותר קולות</l>
          <l>ושקט אז יהיה סביב</l>
          <l>וזה יהיה ליל הכלולות</l>
          <l>וזה יהיה סוף האביב</l>
          <l>בעוד שעה החתונה </l>
          <l>כולם חגיגיים מאוד</l>
          <l>גם הכלה כבר מוכנה</l>
          <l>ורק אני מרגיש כמו נאד</l>
        </lg>
      </lg>
    </body>
  </text>
</TEI>
