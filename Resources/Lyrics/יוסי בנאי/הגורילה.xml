<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>הגורילה</title>
        <singer classification="male singer">יוסי בנאי</singer>
        <writer>ג'ורג' ברסאנס</writer>
        <composer>ג'ורג' ברסאנס</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>הגורילה</head>
        <lg number="1" type="stanza">
          <l>עמד הגורילה בכלא,</l>
          <l>גורילה צעיר וחזק,</l>
          <l>וכל הנשים שבפלך</l>
          <l>חמדו את גופו המוצק.</l>
          <l>ברטט הביטו הן פנימה</l>
          <l>ישר באותו הדבר</l>
          <l>שלפי מצוותיה של אמא</l>
          <l>את שמו לא אוכל כאן לומר...</l>
          <l>זהירות, הגורילה!</l>
        </lg>
        <lg number="2" type="stanza">
          <l>ופעם בדרך של פלא,</l>
          <l>מצאו את הסורג מחוץ.</l>
          <l>וככה, מאופל הכלא,</l>
          <l>עמד הגורילה בחוץ.</l>
          <l>אולי בעצמו הוא הבקיע.</l>
          <l>אולי גם עזרו לו? אולי?</l>
          <l>אך ככה לפתע הודיע:</l>
          <l>עלי לאבד את בתולי!</l>
          <l>זהירות, הגורילה!</l>
        </lg>
        <lg number="3" type="stanza">
          <l>שמע מאמן הגורילה,</l>
          <l>מיד במקומו הוא קפא:</l>
          <l>אסון עוד יקרה פה, חלילה.</l>
          <l>הקוף לא ידע עוד קופה.</l>
          <l>וכל הנשים שבגבר</l>
          <l>הציצו אתמול בלי בושה</l>
          <l>עתה נמלטו לכל עבר.</l>
          <l>כן, אין עקביות באישה.</l>
          <l>זהירות, הגורילה!</l>
        </lg>
        <lg number="4" type="stanza">
          <l>כולם נמלטו אז בצוותא</l>
          <l>הרחק מהקוף המיוחם.</l>
          <l>נותרו מאחור רק סבתא</l>
          <l>ושופט בגלימה כפחם.</l>
          <l>הסבתא נפלה מתמוטטת,</l>
          <l>שכבה מבוהלת, קופאת.</l>
          <l>קרבה הגורילה רוטטת</l>
          <l>אליה ואל השופט...</l>
          <l>זהירות, הגורילה!</l>
        </lg>
        <lg number="5" type="stanza">
          <l>שכבה הסבתא ללא נוע</l>
          <l>חשבה: לפחד? אין ממה!</l>
          <l>כי אם כבר יעז בי לנגוע -</l>
          <l>זו סתם הפתעה נעימה!</l>
          <l>הרהר השופט: מסוכן הוא,</l>
          <l>אך אין כל מקום לדאגה.</l>
          <l>אני כקופה? מגוחך - נו,</l>
          <l>מיד ייווכח ששגה...</l>
          <l>זהירות, הגורילה!</l>
        </lg>
        <lg number="6" type="stanza">
          <l>חשוב מה קרה לו מהרת</l>
          <l>במקום הגורילה כעת:</l>
          <l>מי מן השניים בחרת -</l>
          <l>זקנה בת מאה, או שופט?</l>
          <l>אני, אני את עצמי אני יודע:</l>
          <l>הייתי נוהג בתבונה.</l>
          <l>הגיל, רבותיי, לא קובע.</l>
          <l>הייתי בוחר בזקנה!</l>
          <l>זהירות, הגורילה!</l>
        </lg>
        <lg number="7" type="stanza">
          <l>אולם הגורילה בזעם</l>
          <l>הוכיחה לכל בבירור</l>
          <l>שלא בכל פעם טוב טעם</l>
          <l>בכוח הגברא קשור.</l>
          <l>וכך, למרבה כל הצער</l>
          <l>דווקא בשופט הוא בחר.</l>
          <l>וככה, לעובי היער</l>
          <l>באוזן אותו הוא גרר...</l>
          <l>זהירות, הגורילה!</l>
        </lg>
        <lg number="8" type="stanza">
          <l>הסוף די עליז באמת. אך</l>
          <l>פתאום קולקלה הבדיחה.</l>
          <l>כי דווקא ברגע המתח</l>
          <l>פרץ השופט בצווחה.</l>
          <l>"אמא" - לפתע צרח</l>
          <l>בקול מפוחד ואיום.</l>
          <l>ממש כמו האיש ששלח</l>
          <l>אותו בוקר ישר לגרדום.</l>
        </lg>
      </lg>
    </body>
  </text>
</TEI>
