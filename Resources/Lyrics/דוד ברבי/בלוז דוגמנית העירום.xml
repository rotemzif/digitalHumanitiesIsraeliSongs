<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>בלוז דוגמנית העירום</title>
        <singer classification="unknown">דוד ברבי</singer>
        <writer>רוני סומק</writer>
        <composer>דוד ברבי</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>בלוז דוגמנית העירום</head>
        <lg number="1" type="stanza">
          <l>הִיא לֹא זִהֲתָה אוֹתִי. </l>
          <l>עָבְרוּ שָׁנִים מֵהַלַּיְלָה בּוֹ כִּוַּנְתִּי לְעֶבְרָהּ </l>
          <l>אֶקְדָּח שֶׁנִּקֵּב חֹרִים </l>
          <l>בָּעֲנָנִים שֶׁהֶחְבֵּאתִי </l>
          <l>מִתַּחַת לַכָּרִית. </l>
        </lg>
        <lg number="2" type="stanza">
          <l>הָאוֹטוֹבּוּס לֹא מִהֵר לְהַגִּיעַ וְהִיא הִדְלִיקָה </l>
          <l>עוֹד סִיגַרְיָה, אוּלַי כִּי רָצְתָה לַעֲטֹף בֶּעָשָׁן </l>
          <l>צִיּוּר שֶׁל טוּלוּז-לוֹטְרֶק שֶׁהָעֳתַק בְּיָד מְפַגֶּרֶת </l>
          <l>עַל שֶׁלֶט חֲנוּת הֶחָזִיּוֹת 'מוּלֶן רוּז'. </l>
        </lg>
        <lg number="3" type="stanza">
          <l>חֵיל פָּרָשִׁים שָׁלֵם דָּהַר עָלֶיהָ מֵאָז, </l>
          <l>וְשׁוּם דָּבָר לֹא הִשְׁכִּיחַ סֶנְטִימֶטֶר מִבְּשָׂרָהּ. </l>
        </lg>
        <lg number="4" type="stanza">
          <l>בַּפַּעַם הָרִאשׁוֹנָה שֶׁהִתְקָרַבְתִּי אֵלֶיהָ </l>
          <l>הִיא אָמְרָה שֶׁכִּתַּת צַיָּרִים גְּרוּעָה מִכִּתַּת יוֹרִים, </l>
          <l>וְשֶׁהִיא חַיֶּבֶת לְהִתְרַחֵץ בִּשְׁבִיל לְהָסִיר אֶת כָּל הַמִּכְחוֹלִים </l>
          <l>שֶׁתָּקְעוּ בָּהּ. </l>
          <l>"אָה", אָמַרְתִּי לָהּ, "אַתְּ לֹא מֵהַבַּחוּרוֹת שֶׁשּׁוֹאֲלִים אוֹתָן </l>
          <l>'אֵיזֶה מַזָּל אַתְּ' בִּשְׁבִיל לְהַתְחִיל אִתָּן". </l>
          <l>"אֵיזֶה מַזָּל", הִיא עָנְתָה, "שֶׁהֵבַנְתָּ אֶת זֶה תּוֹךְ דַּקָּה". </l>
        </lg>
        <lg Chorus="yes" number="5" type="stanza" />
        <lg number="6" type="stanza">
          <l>חֵיל פָּרָשִׁים שָׁלֵם דָּהַר עָלֶיהָ מֵאָז, </l>
          <l>וְשׁוּם דָּבָר לֹא הִשְׁכִּיחַ סֶנְטִימֶטֶר מִבְּשָׂרָהּ. </l>
        </lg>
        <lg Chorus="yes" number="7" type="stanza" />
        <lg Chorus="yes" number="8" type="stanza" />
        <lg Chorus="yes" number="9" type="stanza" />
        <lg number="10" type="stanza">
          <l>בְּאוֹתוֹ עֶרֶב, בְּאֵזוֹר הַדִּמְדּוּמִים, בְּסוֹף שָׁלוֹשׁ הַמַּדְרֵגוֹת </l>
          <l>שֶׁבֵּין שַׁעַר בֵּית הַסֵּפֶר לְבֵין מַרְצֶפֶת מִתְנַדְנֶדֶת לִפְנֵי </l>
          <l>מַעֲבַר הַחֲצִיָּה יָדַעְתִּי שֶׁאֵין סִכּוּי </l>
          <l>לְהִתְמַכְּחֵל אִתָּהּ. </l>
        </lg>
        <lg number="11" type="stanza">
          <l>וְעַכְשָׁו מָה לְהַגִּיד מֵאֲחוֹרֵי גַּבָּהּ? </l>
          <l>אוּלַי שֶׁעַצְמוֹת לְחָיֶיהָ הִתְחַדְּדוּ מְאוֹד? </l>
          <l>שֶׁחֲלוּדָה דָּבְקָה בַּחִצִּים שֶׁפַּעַם עָפוּ מֵרִיסֶיהָ? </l>
          <l>אוֹ לְהַגִּיד </l>
          <l>שֶׁגַּם הַיּוֹם עַל הַמּוֹקְשִׁים הַמֻּחְבָּאִים בְּגוּפָהּ </l>
          <l>מְצֻיָּרִים בְּעֶפְרוֹנוֹת פֶּחָם </l>
          <l>רְסִיסֵי הַפִּיצוּץ הַבָּא.</l>
        </lg>
      </lg>
    </body>
  </text>
</TEI>