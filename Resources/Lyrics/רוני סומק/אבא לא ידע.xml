<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אבא לא ידע</title>
        <singer classification="unknown">רוני סומק</singer>
        <writer>רוני סומק</writer>
        <composer>עמנואל קרטן</composer>
        <album>תרמיל האהבה של אמיר</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אבא לא ידע</head>
        <lg number="1" type="stanza">
          <l>אבא לא ידע</l>
          <l>שכבר שנתיים</l>
          <l>אני קטוע יד,</l>
          <l>שאני , במקומי,</l>
          <l>כמו קין נע ונד.</l>
        </lg>
        <lg number="2" type="stanza">
          <l>אבא לא ידע</l>
          <l>ששורשי האמיר נתלשו</l>
          <l>מאדמת העולם הזה,</l>
          <l>ושאני לא מפסיק לנער</l>
          <l>בלילות רגבי חולות.</l>
        </lg>
        <lg number="3" type="stanza">
          <l>אבא לא ידע</l>
          <l>שפתאום נהייתי</l>
          <l>חצי אבא בתעודת הזהות</l>
          <l>ואבא בריבוע</l>
          <l>התלוי בתקרת החלום</l>
          <l>על קצה חוט.</l>
        </lg>
        <lg number="4" type="stanza">
          <l>אבא לא ידע</l>
          <l>שהעיניים שנעצתי בו</l>
          <l>בימיו האחרונים</l>
          <l>היו גם עיני בני</l>
          <l>שנתחדדו בסכין מבטי.</l>
        </lg>
        <lg number="5" type="stanza">
          <l>לאבא שלימד</l>
          <l>כל כך הרבה אנשים לטפס</l>
          <l>על סולמות תווים</l>
          <l>לא היה סיכוי</l>
          <l>לחבר לי</l>
          <l>את רקוויאם החיים.</l>
        </lg>
      </lg>
    </body>
  </text>
</TEI>
