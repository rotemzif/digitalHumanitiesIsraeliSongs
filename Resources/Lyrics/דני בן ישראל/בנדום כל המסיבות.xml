<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>בנדום כל המסיבות</title>
        <singer classification="unknown">דני בן ישראל</singer>
        <writer>דני בן ישראל</writer>
        <composer>דני בן ישראל</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>בנדום כל המסיבות</head>
        <lg number="1" type="stanza">
          <l>בן אדם</l>
          <l>בנדום כל המסיבות</l>
          <l>וכשהכיוף נגמר</l>
          <l>מה אתה עושה?</l>
          <l>כן, מה אתה עושה</l>
          <l>כשאתה נשאר לבסוף עם עצמך והולך הביתה?</l>
          <l>היית כבר בכל המקומות המשעשעים</l>
          <l>סגרת כבר את כל הדיסקוטקים</l>
          <l>(חוץ מאלו שנשרפו)</l>
          <l>ברכת על המזון בכל מסעדות הבוקר</l>
          <l>מה אתה עושה אז?</l>
          <l>האם אתה מבסוט?</l>
          <l>האם אתה עצוב?</l>
          <l>עייף?</l>
          <l>עצבני?</l>
          <l>לא רוצה לישון, רוצה להשתגע</l>
          <l>לא רוצה לישון, רוצה להשתגע</l>
        </lg>
        <lg number="2" type="stanza">
          <l>מה אתה עושה, בן אדם</l>
          <l>בנדום כל המסיבות</l>
          <l>כשהכיוף נגמר?</l>
          <l>האם אתה חושב על דברים</l>
          <l>שהיית עושה לה לו היתה כאן?</l>
          <l>האם אתה לבד?</l>
          <l>האם לבד לך?</l>
          <l>או שאתה פשוט שמח</l>
          <l>שסוף כל סוף נפטרת ממנה</l>
          <l>ואתה שבע רצון ועייף ולבד</l>
          <l>לבד</l>
          <l>לבד</l>
          <l>האם אתה שובר את הראש</l>
          <l>למי עוד אפשר לצלצל?</l>
          <l>אולי אפשר עוד למצוא איזה שעשועים</l>
          <l>בעיר ה... עייפה הזאת</l>
          <l>(הייתי אומר דבר אחר אבל לא נעים - תקליט)</l>
          <l>בחוץ לארץ</l>
          <l>בשעה כזאת</l>
          <l>מתחילים רק את החיים</l>
          <l>או יה!</l>
        </lg>
        <lg number="3" type="stanza">
          <l>נו, טוב</l>
          <l>אתה יכול לשמוע קצת מוזיקה טובה</l>
          <l>שאתה באמת אוהב</l>
          <l>זה יכול להיות גם שיר מיושן</l>
          <l>שכשאתה נמצא בין החבר'ה</l>
          <l>אולי תלגלג עליו</l>
          <l>או - כן - אתה יכול לקרוא איזה רומן</l>
          <l>עד שאתה נרדם</l>
          <l>או עד שאתה מגלה מי הרוצח</l>
          <l>יושבים באמבטיה החמה</l>
          <l>אמבטיה חמה</l>
          <l>עד שהעייפות הנעימה מתפשטת באיברים</l>
          <l>ונרדמים</l>
          <l>קמים לבסוף חצי מתים</l>
          <l>לגלות שהמים באמבטיה כבר קרים</l>
          <l>מאוד מאוד מאוד מאוד</l>
          <l>והיום כבר מאיר</l>
        </lg>
        <lg number="4" type="stanza">
          <l>אפשר גם ללא ללכת לישון</l>
          <l>ללכת לים ביחד עם כל שופכי הביוב המזוכיסטים</l>
          <l>עם הגוויות המקומטות</l>
          <l>ועם המופרעות הלא נורמלית</l>
          <l>לסבול את הקור</l>
        </lg>
        <lg number="5" type="stanza">
          <l>אתה יכול לא לישון</l>
          <l>ולהבטיח לעצמך גיגית... לא, עוד הפעם</l>
        </lg>
        <lg number="6" type="stanza">
          <l>אתה יכול לא לישון</l>
          <l>ולהבטיח לעצמך חגיגית</l>
          <l>לתפוס תנומה במשך היום</l>
          <l>ובכלל הגיע הזמן פעם</l>
          <l>ואללה, פעם</l>
          <l>פעם אחת לישון מוקדם</l>
          <l>בשעות שתמיד כתוב שבריא לישון בהן</l>
          <l>ולקום למחרת בבוקר</l>
          <l>בשביל אלוהים, לא בשבילך</l>
        </lg>
        <lg number="7" type="stanza">
          <l>בן אדם</l>
          <l>בנדום כל המסיבות</l>
          <l>כשהכיוף נגמר</l>
          <l>מה אתה עושה?</l>
          <l>תהיה רציני לרגע</l>
          <l>האם אתה חושב - לא, לא - ברצינות</l>
          <l>אתה חושב על עצמך? החיים בכלל?</l>
          <l>אתה חושב שסתם בזבזת או הרגת זמן?</l>
          <l>אתה חושב שיכולת לגמור את הזמן</l>
          <l>בצורה יותר מוצלחת</l>
          <l>תראה, סוף כל סוף</l>
          <l>יש לך פחות יום בחיים שלך</l>
        </lg>
        <lg number="8" type="stanza">
          <l>בנדום כל המסיבות</l>
          <l>כשהכיוף נגמר</l>
          <l>מה אתה עושה, בן אדם?</l>
          <l>אתה מאלו שעושים יוגה או זן?</l>
          <l>אין דבר</l>
          <l>אין מה להתבייש</l>
        </lg>
        <lg number="9" type="stanza">
          <l>תגיד, אתה מאמין באלוהים, ברוך שמו?</l>
          <l>קורא בתנ"ך ומתפלל?</l>
          <l>זה בסדר</l>
          <l>זו דרך טובה להיות בדד אך לא בודד</l>
          <l>(ואללה, איזה משפט!)</l>
          <l>אולי אתה מתכנן תוכניות לעתיד?</l>
          <l>למחר? למחרתיים? לעוד שנה?</l>
          <l>עושה חשבון נפש?</l>
        </lg>
        <lg number="10" type="stanza">
          <l>היי, אתה אוהב את הזמן</l>
          <l>שבו אתה נשאר עם עצמך</l>
          <l>בנדום כל המסיבות</l>
          <l>כשהכיוף נגמר?</l>
          <l>משתדל להרדם מהר</l>
          <l>כדי להתחיל מחר את כל הסיפור מחדש</l>
          <l>תגיד</l>
        </lg>
        <lg number="11" type="stanza">
          <l>תגיד, אתה מאמין?</l>
          <l>תגיד, אתה מאונן?</l>
          <l>יעני עושה ביד, מה יש?</l>
          <l>ששש, אל תתבייש, אני לא אספר לאף אחד</l>
          <l>בעצם, זה על הכיף-כיף-כיופאק</l>
          <l>לא צריך ללוות אותה הביתה</l>
          <l>או לעסוק בגילוי אהבה</l>
          <l>ועוד כל מיני חנטרישים כאלה</l>
          <l>אפשר פשוט לסובב את הגב בשקט</l>
          <l>ולהרדם</l>
        </lg>
        <lg number="12" type="stanza">
          <l>תגיד, אתה מפחד להישאר לבד?</l>
          <l>מאמין ברוחות ושדים ומצפון לא נקי?</l>
          <l>שובב!</l>
          <l>שטויות, זו לא גבורה לא לפחד</l>
          <l>האם אתה חושב על מוות</l>
          <l>ונהיה כזה מין מיסטי לאללה</l>
          <l>מה, אתה לא מבין בכלל על מה אני מתכוון</l>
          <l>כשאני מדבר על הזמן</l>
          <l>שבו אתה נשאר לבד עם עצמך</l>
          <l>בנדום כל המסיבות</l>
          <l>כשהכיוף נגמר</l>
          <l>הו, אם כך אני מקנא בך</l>
          <l>ואללה, באמת</l>
          <l>האם אתה מנסה להתחבר לגורלך</l>
          <l>או לברוח ממנו?</l>
        </lg>
        <lg number="13" type="stanza">
          <l>תגיד, האם אתה כל כך מסטול</l>
          <l>שאתה לא מסוגל לענות לי?</l>
          <l>אתה נלחם במוות?</l>
          <l>מחפש אלוהים חיים?</l>
          <l>אז מה?</l>
          <l>אתה חושב על עצמך או על החיים</l>
          <l>בעצם מה אני עושה בנדום כל המסיבות</l>
          <l>בשעות שהכיף נגמר לי</l>
          <l>תגיד</l>
          <l>תגיד!</l>
        </lg>
        <lg number="14" type="stanza">
          <l>תגיד, רציתי לשאול אותך משהו</l>
          <l>תגיד!</l>
          <l>טוב, אל תגיד.</l>
        </lg>
      </lg>
    </body>
  </text>
</TEI>
