<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>ימים טובים 5</title>
        <singer classification="band">חלוצי החלל</singer>
        <writer>חמי ארצי כפיר</writer>
        <composer>עמיר ירוחם</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>ימים טובים</head>
        <lg number="1" type="stanza">
          <l>מהחורים בכיסים ועד לצו המילואים</l>
          <l>הולך ממס ההכנסה עד לביטוח לאומי,</l>
          <l>אלו החיים.   מתגברים על מכשולים,</l>
          <l>בואו חזרה, בואו אלי ימים טובים.</l>
          <l>עוד פעם לברוח מהמורות לסיגריה בשירותים</l>
          <l>עוד פעם נגיעות ראשונות, ליטופים מהססים</l>
          <l>איפה תופסת צבעים איפה הילדה הכי יפה בגן,</l>
          <l>להבריז מבית הספר, ללכת ישר לים?</l>
          <l>איך שכחתי כבר את החברים את השמות,</l>
          <l>את המלחמות בין השכונות עד שהאמהות קוראות,</l>
          <l>אז כשיכלנו לעשות הכל, גם לשרוף שקלים,</l>
          <l>מקסימום עונש בחדר, זמן לקרוא ספרים</l>
          <l>זמן לחלום כל היום במשקפיים וורודים</l>
          <l>כשהעולם נראה קטן והחיילים מבוגרים -</l>
          <l>כשאתה מאמין לדרדסים, מה כבר יכול להיות רע?</l>
          <l>בואו ימים טובים בואו חזרה.</l>
        </lg>
        <lg number="2" type="stanza">
          <l>בואו חזרה ימים טובים</l>
        </lg>
        <lg number="3" type="stanza">
          <l>רונן מטפס על אקליפטוס ישן</l>
          <l>הוא מתפלח למכולת ונכנס מהגג</l>
          <l>הוא יוריד קצת אבטיחים לחברה מלמטה</l>
          <l>את מיכל הוא כבר מזמז אבל הוא דלוק על בתיה.</l>
          <l>אבא של גולש חייל בקרייה</l>
          <l>ולמירו יש סכין קפיצית חלודה,</l>
          <l>אם תדרוך על הדשא של גברת רחמים</l>
          <l>היא תצא עצבנית עם סכין קצבים.</l>
          <l>מסתכל במראה רואה ילד עם זקן</l>
          <l>מתגעגע לימים למדורות בים</l>
          <l>למלחמות תפוזים של חבורות בפרדס</l>
          <l>להרים מקופלת מבלי להתפס</l>
          <l>לתפוס ראש מטקילה בשקל אחד</l>
          <l>לסיגריה ראשונה למרוד בעולם</l>
          <l>לשקי שינה בכינרת, נשיקה ראשונה</l>
          <l>לגיטרה חלודה ששרה מה לך ילדה</l>
          <l>עכשיו צריך לקום לעבודה, שוב פעם,  לעשות שקלים</l>
          <l>מה יהיה עלי בעתיד? בואו ימים טובים.</l>
        </lg>
        <lg number="4" type="stanza">
          <l>בואו חזרה ימים טובים</l>
        </lg>
        <lg number="5" type="stanza">
          <l>כבר לא משחקים בחול אבל עדיין ילדים,</l>
          <l>לא מושכים בחזיות יש לנו דרכים אחרות להראות</l>
          <l>שאנחנו אוהבים נשים, אוהבים חיים,</l>
          <l>מעבירים את הימים על הדבש והדבורים.</l>
          <l>מה לעשות, צריך להנות גם מעבודה וזקן</l>
          <l>כי שום דבר לא יעצור את הזמן</l>
          <l>המחוגים מסתובבים ואנחנו איתם,</l>
          <l>ימים טובים לא יחזרו, יבואו חדשים במקומם</l>
          <l>כל עוד נשב בים, נגלגל קוביות</l>
          <l>עם כוס של אוזו והרבה בחורות, מה יש לבכות?</l>
          <l>גם חצי כוס מלאה אפשר עדיין לשתות,</l>
          <l>בשביל להביא ימים טובים צריך לדעת לחיות.</l>
        </lg>
      </lg>
    </body>
  </text>
</TEI>
