<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>לא נחזיר אף שעל</title>
        <singer classification="male singer">שייקה אופיר</singer>
        <writer>יורם טהרלב</writer>
        <composer>נורית הירש</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>לא נחזיר אף שעל</head>
        <lg Chorus="yes" number="1" type="stanza">
          <l>ארץ ישראל השלימה!</l>
          <l>אנחנו לא נחזיר אף שעל אדמה!</l>
          <l>שטח משוחרר לא יוחזר</l>
          <l>לא היום ולא מחר!</l>
        </lg>
        <lg number="2" type="stanza">
          <l>למדנו על בשרנו שאין מי שיתמוך</l>
          <l>ואין במי לבטוח ואין על מי לסמוך</l>
          <l>בשום פנים ואופן אנחנו לא ניתן</l>
          <l>לא את הגולן וגם לא את הירדן.</l>
        </lg>
        <lg number="3" type="stanza">
          <l>אנחנו לא נוציא מתוך ידנו כלום</l>
          <l>כי כל ההבטחות הן כקליפת השום</l>
          <l>כולל הפצ'ה-מצ'ה של מזכיר האו"ם</l>
          <l>רק חוזה שלום! חוזה שלום חתום!</l>
        </lg>
        <lg number="4" type="stanza">
          <l>(נו, ואז, כשיהיה חוזה חתום... אז אולי...</l>
          <l>ניווכח שאין לנו צורך להחזיק את כל מדבר סיני...</l>
          <l>את כל השממה הזאת! בשביל מה?</l>
          <l>בשביל כמה גמלים עלובים, אכולי צמא?)</l>
        </lg>
        <lg Chorus="yes" number="5" type="stanza">
          <l>ארץ ישראל השלימה!</l>
          <l>אנחנו לא נחזיר אף שעל אדמה!</l>
          <l>שטח משוחרר לא יוחזר</l>
          <l>לא היום ולא מחר!</l>
        </lg>
        <lg number="6" type="stanza">
          <l>על הגולן אנחנו בכלל לא מדברים!</l>
          <l>מספיק לראות שם את קירות הביצורים,</l>
          <l>אפילו אם... אי פעם... על עזה נוותר</l>
          <l>אז הרמה נשארת ‟ אין מה לדבר!</l>
        </lg>
        <lg number="7" type="stanza">
          <l>ברור שהם יפעילו עלינו לחצים</l>
          <l>אמברגו על פנטומים, וגם על מפציצים</l>
          <l>וסנקציות אולי, וגם חרם עולמי, </l>
          <l>שיאיים ממש על קיומנו הלאומי!</l>
        </lg>
        <lg number="8" type="stanza">
          <l>(האם נסכים במצב כזה, כשנהיה כולנו רעבים,</l>
          <l>להאכיל עוד מיליון פיות של ערבים?</l>
          <l>ביהודה, בשומרון ובכל המרחב?</l>
          <l>בשביל מה? בשביל שמחר יתקעו לנו סכין בגב?</l>
          <l>נו, באמת, תגידו, זה עוד שווה שבגללם</l>
          <l>נריב אנחנו עם כל העולם?</l>
          <l>תעזבו אותי עם הגדה ועם כל השטויות,</l>
          <l>שיילכו לאן שהם רוצים ושיתנו לנו לחיות!)</l>
        </lg>
        <lg Chorus="yes" number="9" type="stanza">
          <l>ארץ ישראל השלימה!</l>
          <l>אנחנו לא נחזיר אף שעל אדמה!</l>
          <l>שטח משוחרר לא יוחזר</l>
          <l>לא היום ולא מחר!</l>
        </lg>
        <lg number="10" type="stanza">
          <l>איחוד ירושלים הפך כבר לעובדה</l>
          <l>אשר אינה קשורה כלל במו"מ על הגדה</l>
          <l>הכותל, הר הבית - לא, אין מה לדבר</l>
          <l>בעניין ירושלים ודאי לא נוותר!</l>
        </lg>
        <lg number="11" type="stanza">
          <l>אפילו שהצי הסובייטי (זה נכון!)</l>
          <l>הכפיל את כוחותיו בים התיכון</l>
          <l>ואל לנו לשכוח כמה אלה רגישים</l>
          <l>בעניין הגישה למקומות הקדושים.</l>
        </lg>
        <lg number="12" type="stanza">
          <l>(נו, באמת, אפשר לחשוב שאנחנו רוצים למנוע מהמוסלמים</l>
          <l>את הגישה לאתרים קדושים מסויימים</l>
          <l>להיפך! מי כמוהם יוכל לשמור ולפקח על אלה המקומות</l>
          <l>בירושלים המזרחית ובין החומות</l>
          <l>ולהרגיע את ההמון במקרה של מהומות</l>
          <l>ולשמור שתהיה גישה חופשית ליהודים</l>
          <l>אל הכותל המערבי בחגים ומועדים.)</l>
        </lg>
        <lg number="13" type="stanza">
          <l>אבל</l>
          <l>ארץ ישראל השלימה!</l>
          <l>אנחנו לא נחזיר אף שעל אדמה!</l>
          <l>שטח משוחרר לא יוחזר</l>
          <l>לא היום ולא מחר!</l>
        </lg>
        <lg number="14" type="stanza">
          <l>לא מוכנים לשמוע וגם לא להקשיב</l>
          <l>אנחנו לא נחזיר את יפו-תל-אביב</l>
          <l>לא, אין על זה מיקוח ואין פה ויתורים</l>
          <l>את תל אביב שלנו איננו מחזירים!</l>
        </lg>
        <lg number="15" type="stanza">
          <l>אמברגו לא ישפיע ולא פצצות מימן</l>
          <l>אנחנו לא נזוזה בשום פנים מכאן</l>
          <l>אפילו אם יהיה עלינו לחץ מאורגן</l>
          <l>אז מקסי-מקסי-מקסימום ניתן את רמת גן.</l>
        </lg>
      </lg>
    </body>
  </text>
</TEI>