<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>האזרח האחד</title>
        <singer classification="male singer">שלומי שבן</singer>
        <writer>שלומי שבן</writer>
        <composer>שלומי שבן</composer>
        <album>עיר</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>האזרח האחד</head>
        <lg number="1" type="stanza">
          <l>בחלומי אני האזרח האחד</l>
          <l>בעיר שיושביה בלבד חיילים</l>
          <l>הערב הוא ערב מצעד אחרון</l>
          <l>והעיר מרוצפת עפר וקליעים</l>
          <l>הזמן הוא מחר פתאומי ומוחלט</l>
          <l>(הקניון הגדול עוד עומד)</l>
          <l>ואתמול רק אתמול לא הייתי לבד</l>
          <l>(כנראה שנשכחתי מאיזו ספירה</l>
          <l>כך נראה שנשכחתי מאיזו ספירה)</l>
          <l>בקריה הצפונית ( שעכשיו על החוף)</l>
          <l>חיילים כמו לפני או אחרי מאמץ</l>
          <l>שעונים על קירות הפסיפס הרטוב</l>
          <l>(הקניון הגדול כבר בזוז כבר נפרץ)</l>
          <l>אני רץ אל אחד הבכירים למראה</l>
          <l>שמראה לי חיוך שקפא לא מזמן</l>
          <l>למרא הפסיפס הקניון העפר באוויר</l>
          <l>ושואל מה בפיך נתן?</l>
          <l>כשהאופק יפיל את מסך השריפה</l>
          <l>אז תקפוץ הדליקה אל מחוץ הקלעים</l>
          <l>והערב הוא ערב מצעד אחרון</l>
          <l>והעיר ממולכדת עפר ובלואים</l>
          <l>ואתמול רק אתמול לא הייתי לבד</l>
          <l>כנראה שנשכחת מאיזו ספירה</l>
          <l>כך נראה שנשכחת מאיזו ספירה</l>
          <l>על הכביש המוביל עד לבית ההורים</l>
          <l>אני רץ לרגלי הקליעים מעלי הכרזות</l>
          <l>הבכיר (שעכשיו הוא קבצן או נביא)</l>
          <l>ממלמל לעצמו: "אלוהים, מי שיחד את השמש הזאת?"</l>
          <l>הצבא הוא צבא-קבע צבא-נצח צבא-עד</l>
          <l>התיכון הישן סתם דומה לעצמו -</l>
          <l>אכזרי ונטוש מסורג ונורא</l>
          <l>(הקניון הגדול הוא פצצת תאורה)</l>
          <l>מי היה מאמין כך באמצע מחר</l>
          <l>מן הזמן המוכר מן האור המוכר</l>
          <l>מן החום הנכון המוכר המוכר</l>
          <l>מי היה מאמין כך באמצע</l>
          <l>(כנראה שנשכחתי מאיזו ספירה)</l>
          <l>מרחוק (לא ברור לי כיצד) כבר באים</l>
          <l>חצוצרה ותיפוף בשלושה רבעים</l>
          <l>שכמו נוגה שקוף הפושט באזור </l>
          <l>(הקניון הגדול מי זוכר מי יזכור)</l>
          <l>הרחוב הוא פורזדור בגוון חלבי</l>
          <l>ובסופו זה אבי (בגרסת מילואים)</l>
          <l>על ערמת עיתונים (שנראית כמו גל-עד)</l>
          <l>ממצמץ בכבדות וצורח עלי: התפקד!</l>
          <l>אני האזרח האחד.</l>
        </lg>
      </lg>
    </body>
  </text>
</TEI>
