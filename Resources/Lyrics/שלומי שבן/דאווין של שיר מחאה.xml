<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>דאווין של שיר מחאה</title>
        <singer classification="male singer">שלומי שבן</singer>
        <writer>מאיר אריאל</writer>
        <composer>מאיר אריאל</composer>
        <album>מגדל הפזמון</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>דאווין של שיר מחאה</head>
        <lg number="1" type="stanza">
          <l>היה ערב יפה בעולם</l>
          <l>כל העיניים אמרו אה או אה</l>
          <l>יצאנו צלילה שלי ואני</l>
          <l>אל איצקי ודורה.</l>
          <l>דורה היתה רפוית כפתור</l>
          <l>איצקי אמר שנשב איפה נמצא את עצמנו</l>
          <l>שנשתה ונאכל ונסחוב ונמשוך</l>
          <l>מה שנמצא לעצמנו</l>
          <l>שנשטוף את הכלים אחר כך בעצמנו</l>
          <l>(להרגשת הביתיות עכשיו)</l>
          <l>ועוד מעט הוא חוזר</l>
          <l>והסתלק לשירותים.</l>
          <l>מצאנו, ישבנו, שתינו, אכלנו, סחבנו, משכנו,</l>
          <l>שטפנו... כמו ששם צחקנו</l>
          <l>לא בכינו שנים.</l>
        </lg>
        <lg Chorus="yes" number="2" type="stanza">
          <l>אבל המים נוזלים המים אוזלים</l>
          <l>המים יורדים</l>
        </lg>
        <lg number="3" type="stanza">
          <l>איצקי חזר מהשירותים ואמר</l>
          <l>שבום על קולי זה גאג לא נורמלי בטלוויזיה</l>
          <l>כל בום זה יותר מצחיק.</l>
          <l>בום! בום! והקריין אומר</l>
          <l>"הגשנו לכם בום על קולי בחסות המועצה לביטחון</l>
          <l>לאומי שוטף." פתאום בום!</l>
          <l>הטלוויזיה מתפוצצת לאלפי חתיכות גחליליות</l>
          <l>סטייל צחוקים סגולים בהיאחזות הנח"ל מלכישוע</l>
          <l>אלוהים יודע מה זה היה צריך להיות</l>
          <l>אבל כמו שאנחנו צחקנו לא בכינו שנים</l>
        </lg>
        <lg Chorus="yes" number="4" type="stanza">
          <l>אבל המים נוזלים המים אוזלים</l>
          <l>המים יורדים</l>
        </lg>
        <lg number="5" type="stanza">
          <l>דורה סיפרה שחלמה</l>
          <l>שאני תוקע לה מיקרופון לפה באמצע הצהריים</l>
          <l>ושואל אותה חגיגית מה היא חושבת</l>
          <l>היא כל כך פוחדת להישמע טיפשית</l>
          <l>שהיא לא יכולה להוציא מילה מהפה</l>
          <l>אחר כך בערב היא רצה</l>
          <l>ומכל הטלוויזיות ברחוב היא נשקפת לעצמה</l>
          <l>עם שפתיים רועדות בלי קולה יישמע</l>
          <l>מתה כבר מסקרנות לדעת מה היא חושבת</l>
          <l>היא מתעוררת... משקולת בחזה</l>
          <l>נוזלת לה דרך העניים לכרית.</l>
          <l>צלילה שלי אמרה, אם אנשים היו יודעים</l>
          <l>בחלומות של מי הם מככבים בתור מה</l>
        </lg>
        <lg number="6" type="stanza">
          <l>אבל המים נוזלים המים אוזלים</l>
          <l>המים יורדים.</l>
        </lg>
        <lg number="7" type="stanza">
          <l>צלילה שלי קמה, התמתחה</l>
          <l>סובבה שובבה - בסלון - סטייל בלון</l>
          <l>איצקי התחפר בתקליטים</l>
          <l>דורה ואני החלפנו הצצות</l>
          <l>תפסנו את איצקי מציץ לנו מעל גבי עטיפת תקליט נשמה</l>
          <l>זה בסדר</l>
          <l>צלילה שלי התמוטטה נון שאלאנטית באמצע החדר</l>
          <l>שלוחת ירך, פרופת ברך, זרוקת דרך</l>
          <l>איצקי חש חץ הנמהר לחלץ דאוואין על השטיח הרך</l>
          <l>זה בסדר</l>
          <l>מהזווית סטייל ספה</l>
          <l>החלקתי גם אני בגלישת ז'ילה סטייל פרוטופלאסמה</l>
          <l>אל דורה השמוטה אפרקדן על כרית אוויר מפלסטיק שקוף</l>
          <l>רפוית כפתור, נושמת</l>
          <l>הרעד המתפנק של חיות הבר הקטנות</l>
          <l>המתרמזות מחולצתה הדקה</l>
          <l>יכלתי להגיד פשוט שדיה</l>
          <l>לילה אחד הם היו פשוט שדיה</l>
          <l>שוב הרעד המתפנק של חיות הבר הקטנות</l>
          <l>המתרמזות מחולצתה הדקה</l>
          <l>אני שונא דימויים בחיי אבל מה אני יכול לעשות</l>
          <l>עכשיו עכשיו עכשיו</l>
        </lg>
        <lg Chorus="yes" number="8" type="stanza">
          <l>אבל המים נוזלים המים אוזלים</l>
          <l>המים יורדים</l>
        </lg>
        <lg number="9" type="stanza">
          <l>אז מה כל הדאוואין של שירי מחאה</l>
          <l>כל פעם חוזרים לאותה נקודה</l>
          <l>מה שלא תעשה, המים יורדים.</l>
          <l>תעשה שמיניות באוויר, תעשה קטינות סלאביות</l>
          <l>בתרגילי מתח, גמישויות כחלחלות עם חתך</l>
          <l>מרחפות על פני כל השטח, תחרוז נתח לפתח</l>
          <l>תגיד בטח בטח צנון ורתח</l>
          <l>המים יורדים</l>
          <l>טיף! טף! צליף צלאף שלולילולילולילולי ליות</l>
          <l>צוועי טיפין, תרי מקורין</l>
          <l>שלולי לולי לולי לו לי לו להיות</l>
        </lg>
        <lg Chorus="yes" number="10" type="stanza">
          <l>אבל המים נוזלים המים אוזלים</l>
          <l>המים יורדים</l>
        </lg>
      </lg>
    </body>
  </text>
</TEI>