<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>New age women</title>
        <singer classification="male singer">שלומי שבן</singer>
        <writer>שלומי שבן</writer>
        <composer>שלומי שבן</composer>
        <album>עיר</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>New age women</head>
        <lg number="1" type="stanza">
          <l>ירח שועלים עולה, ממאיר את כל העיר</l>
          <l>ממבואות אספלט עד נגוהות הימה</l>
          <l>את ואני, אני ואת, טבולים בשקט של לקראת</l>
          <l>קולטים שעוד מעט, ולא קולטים עד כמה</l>
          <l>מתוך תוכי, בעל כורחי, כל מה שיש לי להסתיר</l>
          <l>הגברברים שבמוחי דורשים ילדונת להסעיר</l>
          <l>מספר ארבע עשרה חיוג מהיר</l>
          <l>חמש עשרה, עשרים דקות היא שמה...</l>
        </lg>
        <lg number="2" type="stanza">
          <l>חופת הנצח רקומה טלאי טלאים ונשימה</l>
          <l>ובו בזמן שהרחוב מתחיל היא שמה</l>
          <l>לב לאיתות רחוקרוב ומתבדרת אל הרוב</l>
          <l>המחפש אחר מקור קרני הגמה</l>
          <l>מן המקרר הנח צוררת זר - סבך תרד וטימין</l>
          <l>בשר זה רצח ורצח זה משמין</l>
          <l>בהבעה תמימה שלא להאמין</l>
          <l>במקום להתיישב היא קמה...</l>
        </lg>
        <lg number="3" type="stanza">
          <l>בספרייה הציבורית זמזום פסטל תופס תפנית</l>
          <l>מגבריאל ניצן לרובין ס' שארמה</l>
          <l>בין צלוני הארגמן להדפסי הכלנית</l>
          <l>הדרך מאי-אן לאיגרא רמא</l>
          <l>...בעוד חודשיים, כשתבכי לי שכל זה היה שיעור</l>
          <l>אז ברור שלא אצחק כשאומר לך שברור</l>
          <l>וגם אם לא אלמד הלילה כל מה שאני אמור</l>
          <l>זה בטח לא הופך אותו למיותר, מה...?</l>
        </lg>
        <lg number="4" type="stanza">
          <l>על הטיילת בית האצ"ל שר לסלמה והרצל</l>
          <l>אורטוריה של מיצי פירות וטראומה</l>
          <l>שברי אורות כמו נמסים בין הדקלים הגוססים</l>
          <l>כן, יפו ערנית, מנשייה לא נמה</l>
          <l>באכסדרת התיאטרון אותו קהל של שוב ושוב</l>
          <l>קצת פרחות, קצת כיפות סרוגות, קצת אנשים מן הישוב</l>
          <l>מתוך גן עדן פחיות, הם נקראים עתה לשוב</l>
          <l>(גברות ואדונים, ההפסקה כבר תמה)...</l>
        </lg>
        <lg number="5" type="stanza">
          <l>כשבהיכל ע"ש פ' מאן ברחוב ב' הוברמן</l>
          <l>י' פרלמן נותן הדרן שני: אידישע מאמא</l>
          <l>גל צחקוקים ואנחות שוטף חיש קל את הרוחות</l>
          <l>והשדים של גוסטב, של אלמה</l>
          <l>...היה נחמד לומר מיד: זה לא קרה לי מעולם</l>
          <l>אבל את ואני הרי... אני והיא בעצם גם</l>
          <l>אני פורש אבל דורש לתפוס פה אש לראות פה דם</l>
          <l>אל תלטפו אותי, אין דרמה...</l>
        </lg>
        <lg number="6" type="stanza">
          <l>כן, כל מיני סוגות של דאגות וחשקים</l>
          <l>גורדות את השחקים בשמי הפלזמה</l>
          <l>אוקיי, הלכנו, באנו, אנו עייפות ומחוקים</l>
          <l>עכשיו נלך לישון ואז נקום, ואז מה</l>
          <l>...מתוך תוכי, בעל כורחי עכשיו מכל העברים</l>
          <l>שט באוויר, קובע ציר בין הצורות והדברים</l>
          <l>הנה הדם והתימרות, ואיפה הם הגברברים</l>
          <l>כשזה לא זז, זה באמת לא זז, מה...?</l>
        </lg>
        <lg number="7" type="stanza">
          <l>...מה לא עשית להיות חופשית למות בין הגפנים</l>
          <l>תלויה כמו ציפור על חוט בלויה כמו מקהלה של יחפנים</l>
          <l>להתאיין ואז לעוט מבין הערפל והפנינים</l>
          <l>בפנים ידעת שאם את רק ציטוט, אז למה...</l>
        </lg>
        <lg number="8" type="stanza">
          <l>כן, כן, נו כן, המלך הוא: "עירום" ( אבל רק בימי שלום)</l>
          <l>כיום הוא שבר כלי משחק ביד הדמה</l>
          <l>כולם קוראים לה "הקופה", והיא זוללת בגפה</l>
          <l>זן מסויים של חנופה, ולא- היא צמה</l>
          <l>...דרך רכבת של דירות קרקע שכורות אני עובר</l>
          <l>המסיבה שלא התחילה ממשיכה להיגמר</l>
          <l>אם את לא חברה, היי לי אח שומר</l>
          <l>קחי אותי עכשיו משמה... (תיכף ומיד)...</l>
        </lg>
        <lg number="9" type="stanza">
          <l>יעלה ואני</l>
          <l>יעלה ואני סחטנו את הכל אחת מהשני</l>
          <l>עד שהיא קמה וגנחה:" אני הולכת"</l>
          <l>מטוס ראשון לרישיקש, אני נותרתי במקומי</l>
          <l>אבל את שנינו גיחכה אותה שלכת</l>
          <l>בטקס החלפת השם הגרילה "נסיכת האהבה"</l>
          <l>מה שהרגיע את מלכת הדרמה שתמיד היתה</l>
          <l>ומאז כששואלים אותה לפני שהיא מרפה</l>
          <l>היא מחייכת</l>
        </lg>
        <lg number="10" type="stanza">
          <l>לפעמים אני מרגיש שכבר הכל מאחורי</l>
          <l>ולפעמים אני מרגיש שרק הכל מאחורי</l>
          <l>ושוב מבלי לדעת איך, לאן, מדוע, רק אולי</l>
          <l>שבא הזמן לנוע, ללכת</l>
        </lg>
      </lg>
    </body>
  </text>
</TEI>
