<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>רשפי אש</title>
        <singer classification="unknown">דיויד ברוזה</singer>
        <writer>נתן אלתרמן</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>רשפי אש</head>
        <lg number="1" type="stanza">
          <l>נביטה באש ונידום.</l>
          <l>יהיה כל מראה לה הדום.</l>
          <l>צעיר הוא יפיה הנורא</l>
          <l>כבעת היברא מאורה.</l>
        </lg>
        <lg number="2" type="stanza">
          <l>הנה היא פרש מעופף,</l>
          <l>הנה היא כנר ומתופף,</l>
          <l>הנה היא חתול חמקמק,</l>
          <l>הנה היא יום שוק ופונדק.</l>
        </lg>
        <lg number="3" type="stanza">
          <l>הנה היא זהב ושודד,</l>
          <l>הנה היא נזיר מתבודד,</l>
          <l>הנה היא מרכב בדרכים,</l>
          <l>הנה היא מלחמת אחים.</l>
        </lg>
        <lg number="4" type="stanza">
          <l>הנה היא דגן וחרמש,</l>
          <l>הנה היא בלואים והקדש,</l>
          <l>הנה היא מטפחת שני,</l>
          <l>הנה היא דמותך בעיני.</l>
        </lg>
        <lg number="5" type="stanza">
          <l>כמוך היא מודדת עגיל,</l>
          <l>כמוך היא הולכת רכיל,</l>
          <l>כמוך היא שיפחה חרופה,</l>
          <l>כמוך היא מלכה ערופה.</l>
        </lg>
        <lg number="6" type="stanza">
          <l>כבעת היברא מאורה</l>
          <l>זורח יפיה הנורא.</l>
          <l>אך כל הנושקה לא על ספר</l>
          <l>הופך את שפתיה לאפר.</l>
        </lg>
      </lg>
    </body>
  </text>
</TEI>
