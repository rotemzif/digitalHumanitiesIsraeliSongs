<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>כלניות 3</title>
        <singer classification="female singer">ירדנה ארזי</singer>
        <writer>נתן אלתרמן</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>כלניות</head>
        <lg number="1" type="stanza">
          <l>הערב בא, שקיעה בהר יוקדת</l>
          <l>אני חולמת ורואות עיני:</l>
          <l>הגייאה נערה קטנה יורדת</l>
          <l>ובאש כלניות לוהט הגיא.</l>
        </lg>
        <lg number="2" type="stanza">
          <l>את הפרחים לצרור היא תלקט לה</l>
          <l>ובשבילים המתכסים בטל</l>
          <l>אל אמא היא נחפזת וקוראת לה:</l>
          <l>הביטי מה הבאתי לך בסל!</l>
        </lg>
        <lg Chorus="yes" number="3" type="stanza">
          <l>כלניות, כלניות,</l>
          <l>כלניות אדמדמות אדמוניות</l>
          <l>כלניות, כלניות,</l>
          <l>כלניות מטוללות חינניות.</l>
        </lg>
        <lg number="4" type="stanza">
          <l>שקיעות בהר תבערנה ותדעכנה</l>
          <l>אבל כלניות תמיד תפרחנה</l>
          <l>סופות לרוב תהמנה ותסערנה </l>
          <l>אבל כלניות תמיד תבערנה</l>
        </lg>
        <lg Chorus="yes" number="5" type="stanza">
          <l>כלניות, כלניות...</l>
        </lg>
        <lg number="6" type="stanza">
          <l>שנים עוברות שוב השקיעה יוקדת </l>
          <l>הנערה גדלה יפתה בלי די </l>
          <l>היא אל הגיא עם בחיר ליבה יורדת </l>
          <l>ושוב כלניות פורחות בגיא</l>
        </lg>
        <lg number="7" type="stanza">
          <l>מושיט אליה בחיר ליבה ידיים </l>
          <l>והיא צוחקת וטלולה מטל </l>
          <l>אליו לוחשת בין הנשיקותיים </l>
          <l>הבט נא מה הוספתי פה בסל </l>
        </lg>
        <lg Chorus="yes" number="8" type="stanza">
          <l>כלניות, כלניות...</l>
        </lg>
        <lg number="9" type="stanza">
          <l>שבועות האהבה הוי תשכחנה</l>
          <l>אבל תמיד כלניות תפרחנה</l>
          <l>כי השבועות כלות כמו עשן הן </l>
          <l>אך רק כלניות תמיד אותן הן </l>
        </lg>
        <lg Chorus="yes" number="10" type="stanza">
          <l>כלניות, כלניות...</l>
        </lg>
        <lg number="11" type="stanza">
          <l>שנים עברו, שקיעה בהר יוקדת.</l>
          <l>הנערה כבר סבתא, ידידי.</l>
          <l>הנה כבר נכדתה לגן יורדת</l>
          <l>ושוב כלניות פורחות בגיא.</l>
        </lg>
        <lg number="12" type="stanza">
          <l>וכשקוראת הנערה אליה:</l>
          <l>"הביטי סבתא מה הבאתי לך,"</l>
          <l>מצחוק ודמע זוהרות עיניה</l>
          <l>והיא זוכרת שיר מזמור נשכח:</l>
        </lg>
        <lg Chorus="yes" number="13" type="stanza">
          <l>כלניות, כלניות...</l>
        </lg>
        <lg number="14" type="stanza">
          <l>כן, הדורות באים חולפים בלי גמר</l>
          <l>אך לכל דור יש כלנית וזמר.</l>
          <l>אשרי האיש אם בין סופות ורעם</l>
          <l>פרחה הכלנית לו, לו רק פעם.</l>
        </lg>
        <lg Chorus="yes" number="15" type="stanza">
          <l>כלניות, כלניות...</l>
        </lg>
      </lg>
    </body>
  </text>
</TEI>