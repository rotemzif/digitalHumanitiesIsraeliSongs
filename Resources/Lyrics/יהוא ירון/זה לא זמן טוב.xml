<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>זה לא זמן טוב</title>
        <singer classification="unknown">יהוא ירון</singer>
        <writer>יהוא ירון</writer>
        <composer>יהוא ירון</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>זה לא זמן טוב</head>
        <lg number="1" type="stanza">
          <l>זה לא זמן טוב לכתוב שירים:</l>
          <l>גברים וילדות יפות חוצים את השדרה </l>
          <l>בגינוני עכוז של דוגמנית בנפש נמוכה</l>
          <l>אני רואה אותם אני מביט אני יושב עכשיו</l>
          <l>על הספסל שבשדרה בין שני עצים ליד </l>
          <l>אישה אני רואה את השדרה</l>
          <l>אני לא רואה שהיא יפה</l>
          <l>זה לא זמן טוב לכתוב שירים:</l>
          <l>הלילה חם, הקיץ תם</l>
          <l>וזה בכלל לא סתיו, זה סתם</l>
          <l>ההזעה הזאת רעה לי</l>
          <l>זה הרבה זמן לא קרה לי</l>
          <l>כשהחושך מבפנים תופס ת'אור</l>
          <l>בצפורניים של חיה</l>
          <l>שמתבוננת בפרצוף מוכה</l>
          <l>מבט מורעב</l>
          <l>שיער סומר בעורף</l>
          <l>“תקשיב חבוב, אנחנו נעשה הכל</l>
          <l>ולא ניתן לך ליפול"</l>
          <l>אני אגרום לכם לסבול</l>
          <l>זה העכשיו האמיתי </l>
          <l>זה זמן אמת </l>
          <l>אז תתעשת</l>
          <l>וצא לשם כמו גדול</l>
          <l>זה לא זמן טוב לכתוב שירים (סיפור קצר):</l>
          <l>אחד יושב לבד בחדר המתנה לפסיכולוג</l>
          <l>ומעלעל עיתון נשים ישן, שלושים שנה אחורה.</l>
          <l>כשהוא מגיע לפטמה של זו שאז היתה חמה,</l>
          <l>הורדרדות הזו גורמת לו לראות:</l>
          <l>כל כך הרבה זמן לא בכיתי! והרבה זמן </l>
          <l>לא רציתי לנגן, לטעום אישה, </l>
          <l>להרגיש ת'רוח באצבע מכוסה ברוק</l>
          <l>אני חוזר להיות תינוק</l>
          <l>זה העכשיו האמיתי </l>
          <l>זה זמן אמת אז תתעשת</l>
          <l>תאכל יפה, ובלי לירוק</l>
          <l>זה לא זמן טוב לכתוב שירים:</l>
          <l>טיפות חלב נופלות מהירח על המדרכה,</l>
          <l>תינוק צוחק, אישה בוכה, </l>
          <l>בלי שמץ מבוכה חומות של עצב או</l>
          <l>שמחה עומדות בינינו.</l>
          <l>והעיניים היוקדות של כל-מיני חורשי-רעה</l>
          <l>(אני עבדתי שם, אני מכיר, זה באמת קרה)</l>
          <l>אז העיניים היוקדות של כל-מיני חורשי-רעה</l>
          <l>עושות לי חור בגב</l>
          <l>וקוץ בלב </l>
          <l>וקוצר נשימה</l>
          <l>אני צועק אל השדרה</l>
          <l>כולם עונים לי בשירה:</l>
          <l>זה העכשיו האמיתי </l>
          <l>זה זמן אמת אז תתעשת</l>
          <l>כאילו כלום עוד לא קרה</l>
        </lg>
        <lg number="2" type="stanza">
          <l>ויש לי שתי ידיים כמו ספינות משא טרופות</l>
          <l>ויש לי אמא מאוהבת</l>
          <l>ורצון גדול לבכות</l>
          <l>ויש מחוג קטן</l>
          <l>ויש מחוג גדול</l>
          <l>ואם ארקוד אתם </l>
          <l>אני יכול עוד לאכול את השמים</l>
        </lg>
        <lg number="3" type="stanza">
          <l>ויש לי אהבה גדולה שעוד לא מכירה אותי</l>
          <l>ויש שמועה שמספרת</l>
          <l>שהכל באשמתי</l>
          <l>ויש גברים וילדות יפות</l>
          <l>ויש את השדרה</l>
          <l>ויש מי שאומר לי להתנהג כאילו כלום עוד לא קרה</l>
          <l>כאילו כלום עוד לא קרה</l>
        </lg>
        <lg number="4" type="stanza">
          <l>אני מוטרד מאיך שהחיים שלי נראים עכשיו</l>
          <l>מוטרד מאיך כל קש קטן שובר לי את הגב</l>
          <l>והחבל שקושר אותי הולך ומתרופף</l>
          <l>אני צריך אותו סביבי</l>
          <l>אני יותר מדי עייף</l>
        </lg>
        <lg number="5" type="stanza">
          <l>אני שמח שהאדמה נדרכת מתחתיי</l>
          <l>ומרגיש שהשמיים מודעים לחולשותיי</l>
          <l>היתה בי רגישות אבל פשוט היא נגמרה</l>
          <l>אני רוצה שתצעקי</l>
          <l>למרות שכלום עוד לא קרה</l>
        </lg>
        <lg number="6" type="stanza">
          <l>הסימפוזיון הזה חייב להיגמר, אני אומר</l>
          <l>ומכוון את התנועה לעבר מישהו אחר</l>
          <l>כולם אומרים שאני אדיש, אני רגיש אני,</l>
          <l>זוכר איך להרגיש אני,</l>
          <l>פשוט מרגיש ברע</l>
        </lg>
        <lg number="7" type="stanza">
          <l>אז שוב אני מוצץ גבעול שמישהו השאיר</l>
          <l>אני ניזון משאריות וכבר אכלתי, למכביר</l>
          <l>הציפורים שלי עפו ונשאר פה רק מדבר</l>
          <l>כל החוטים עדיין פה</l>
          <l>אבל כלום לא מחובר</l>
        </lg>
        <lg number="8" type="stanza">
          <l>האהבה שאת לקחת אני שאלתי משכנה</l>
          <l>ולא יהיה לי כלום לתת כשהיא תבוא לדרוש אותה</l>
          <l>אני יכול הכל</l>
          <l>אני יכול בטוב</l>
          <l>אני יודע לאהוב</l>
          <l>אני פשוט מרגיש ברע</l>
        </lg>
        <lg number="9" type="stanza">
          <l>זה לא זמן טוב לכתוב שירה</l>
        </lg>
      </lg>
    </body>
  </text>
</TEI>
