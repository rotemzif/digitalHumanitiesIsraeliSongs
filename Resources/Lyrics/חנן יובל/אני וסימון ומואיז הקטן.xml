<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אני וסימון ומואיז הקטן 2</title>
        <singer classification="male singer">חנן יובל</singer>
        <writer>יוסי בנאי</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אני וסימון ומואיז הקטן</head>
        <lg number="1" type="stanza">
          <l>ולפעמים כשאני כך לבדי</l>
          <l>אני חוזר לסמטאות ילדותי</l>
          <l>אל נעורי שנעלמו עם השנים</l>
          <l>לחברים שלי ההם הישנים</l>
          <l>אני חוזר אל הצבעים והקולות</l>
          <l>אל העיניים התמימות והגדולות</l>
          <l>אני חוזר אל השכונה אל עץ התות</l>
          <l>אל עפיפון אדום אדום קשור לחוט</l>
          <l>היינו ילדים וזה היה מזמן</l>
          <l>אני וסימון ומואיז הקטן</l>
        </lg>
        <lg number="2" type="stanza">
          <l>אני זוכר קולנוע רקס ביומיות</l>
          <l>ומרחוק פעמונים של כנסיות</l>
          <l>ואיך רדפנו על גגות אחרי יונים</l>
          <l>לעוף איתן רצינו עד לעננים</l>
          <l>ובגן השעשועים על נדנדות</l>
          <l>נשבענו אמונים לכל הילדות</l>
          <l>שיחקנו סמל וסוס ארוך וראשיות</l>
          <l>המלחמות היו אז לא אמיתיות</l>
          <l>היינו ילדים וזה היה מזמן</l>
          <l>אני וסימון ומואיז הקטן</l>
        </lg>
        <lg number="3" type="stanza">
          <l>בנעלי שבת עם כובע של בארט</l>
          <l>ובעברית יפה עם עין ועם חית</l>
          <l>דהרנו על ענן עשוי מכריות</l>
          <l>ובאקדח פקקים הטבענו אוניות</l>
          <l>הייתי טרזן , וסימון ארול פלין</l>
          <l>ומואיז הקטן קפץ כמו גונגה דין</l>
          <l>ובלילות החורף הקרים מאוד</l>
          <l>היינו מתכסים בכל החלומות</l>
          <l>היינו ילדים וזה היה מזמן</l>
          <l>אני וסימון ומואיז הקטן</l>
        </lg>
        <lg number="4" type="stanza">
          <l>עברו שנים מאז עכשיו העיר גדולה</l>
          <l>מסימון לא שומעים אפילו לא מילה</l>
          <l>ומואיז הקטן לאן הוא נעלם</l>
          <l>וגם קולנוע רקס כבר לא קיים</l>
          <l>אבל אני כשאני כך לבדי</l>
          <l>אני חוזר לסמטאות ילדותי</l>
          <l>אל נעורי שנעלמו עם השנים</l>
          <l>לחברים שלי ההם הישנים</l>
          <l>היינו ילדים וזה היה מזמן</l>
          <l>אני וסימון ומואיז הקטן.</l>
        </lg>
      </lg>
    </body>
  </text>
</TEI>
