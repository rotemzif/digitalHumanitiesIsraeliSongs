<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>הסיפור הגדול</title>
        <singer classification="unknown">החצר האחורית</singer>
        <writer>יענקל'ה רוטבליט</writer>
        <composer>תומר יוסף</composer>
        <album>החצר האחורית</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>הסיפור הגדול</head>
        <lg number="1" type="stanza">
          <l>הסיפור הגדול שמתחיל בתנ"ך</l>
          <l>ומאז עד היום הוא הולך ונמשך</l>
          <l>עם העם שיצא לגלות וחזר</l>
          <l>אלפיים שנה יותר מאוחר</l>
          <l>לבית שבין הים לנהר</l>
        </lg>
        <lg number="2" type="stanza">
          <l>הסיפור הגדול עם שואה ותקומה</l>
          <l>חלוצים רעבים גואלים אדמה</l>
          <l>דונם פה דונם שם הפרחת השממה</l>
          <l>הפרחת האשמה כי הייתה מלחמה</l>
          <l>ואויבים אין מספר מדינה שהוקמה</l>
          <l>וזה העיקר</l>
          <l>בין הים לנהר</l>
          <l>בין הים לנהר</l>
        </lg>
        <lg number="3" type="stanza">
          <l>בין הים לנהר המרחק לא גדול</l>
          <l>בין הים לנהר קו ירוק קו סגול</l>
          <l>קו אדום בבקעה תפר תכלת בהר</l>
          <l>וחומה של בטון בגוון אפרפר</l>
          <l>והנוף ההרוס נאנח מיוסר</l>
        </lg>
        <lg number="4" type="stanza">
          <l>הסכסוך לא נגמר הסכסוך לא נפתר</l>
          <l>מי לוקח הכל ולמי לא נשאר</l>
          <l>של מי העתיד ושל מי העבר</l>
          <l>איפה אסור ולמי זה מותר</l>
          <l>בין הים לנהר</l>
          <l>בין הים לנהר</l>
        </lg>
        <lg number="5" type="stanza">
          <l>הסיפור הגדול סיפור נהדר</l>
          <l>לדור ועוד דור את עצמו הוא מכר</l>
          <l>עד שחל בו שיבוש את עצמו הוא סתר</l>
          <l>ומאז בפירוש הסתבך עד צוואר</l>
          <l>הנרדף נעשה לרודף האכזר</l>
        </lg>
        <lg number="6" type="stanza">
          <l>בין הים לנהר יד החוק כבר תקצר</l>
          <l>ההמון שזרע וההון שקצר</l>
          <l>אלימות ושחיתות וכפל מוסר</l>
          <l>שררה וכבוד במיקח וממכר</l>
          <l>ויד איש באחיו באשה ובזר</l>
          <l>הכל כבר פרוץ והכל מגודר</l>
          <l>והכל מבוצר</l>
          <l>כל מגזר ומגדר</l>
          <l>בין הים לנהר</l>
        </lg>
        <lg Chorus="yes" number="7" type="stanza">
          <l>הלך לאיבוד הסיפור הגדול</l>
          <l>הסיפור הגדול שיודע הכל</l>
          <l>מימין ומשמאל והפוך וישר</l>
          <l>שיבין את אתמול ויגיד מה מחר</l>
          <l>בין הים לנהר</l>
          <l>בין הים לנהר</l>
        </lg>
        <lg number="8" type="stanza">
          <l>ואומרים עוד מוקדם ואומרים מאוחר</l>
          <l>ואומרים שאפשר ואומרים שנגזר</l>
          <l>מחכים שיבוא כבר נשיא או קיסר</l>
          <l>משיח נביא מצביא או חייזר</l>
          <l>שיודע לפתור את הבלתי נפתר</l>
          <l>להביא שוב תקווה להראות שאפשר</l>
          <l>לחיות בשלום בין הים לנהר</l>
          <l>בין הים לנהר</l>
        </lg>
        <lg number="9" type="stanza">
          <l>שני בניו של האב שני בני אברהם</l>
          <l>שני עמים אוחזים זה את זה בגרונם</l>
          <l>וכובש ונכבש נכבשים עד עפר</l>
          <l>אדמה שספוגה בדם הניגר</l>
          <l>בין הים לנהר</l>
          <l>בין הים לנהר</l>
        </lg>
        <lg Chorus="yes" number="10" type="stanza">
          <l>הלך לאיבוד הסיפור הגדול</l>
          <l>הסיפור הגדול שיודע הכל</l>
          <l>מימין ומשמאל והפוך וישר</l>
          <l>שיבין את אתמול ויגיד מה מחר</l>
          <l>בין הים לנהר</l>
          <l>בין הים לנהר</l>
        </lg>
      </lg>
    </body>
  </text>
</TEI>