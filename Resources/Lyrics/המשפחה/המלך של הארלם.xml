<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>המלך של הארלם</title>
        <singer classification="band">המשפחה</singer>
        <writer>פדריקו גרסיה לורקה</writer>
        <composer>יובל יבנה</composer>
        <album>לא בכח</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>המלך של הארלם</head>
        <lg number="1" type="stanza">
          <l>בְּעֶזְרַת כַּף עֵץ </l>
          <l>הוּא נִקֵּר אֶת עֵינֵי הַתַּנִּינִים </l>
          <l>וְחָבַט בַּאֲחוֹרֵי הַקּוֹפִים. </l>
          <l>בְּעֶזְרַת כַּף עֵץ. </l>
          <l>אוֹתוֹ הַזָּקֵן הַמְכֻסֶּה פִּטְרִיּוֹת </l>
          <l>הָיָה בְּדַרְכּוֹ אֶל בְּכִי הַשְּׁחוֹרִים. </l>
        </lg>
        <lg number="2" type="stanza">
          <l>הַשּׁוֹשַׁנִּים בָּרְחוּ מִקְּצוֹת </l>
          <l>הַפִּתּוּלִים הָאַחֲרוֹנִים שֶׁל הָאֲוִיר </l>
          <l>וּבַעֲרֵמוֹת הַזְּעַפְרָן </l>
          <l>מָחֲצוּ הַיְלָדִים סְנָאִים קְטַנִּים </l>
          <l>צָרִיךְ לַחֲצוֹת אֶת הַגְּשָׁרִים </l>
          <l>וּלְהַגִּיעַ אֶל הָרַחַשׁ הַשָּׁחֹר </l>
          <l>כְּדֵי שֶׁבֹּשֶׂם הָרֵאָה </l>
          <l>יַכֶּה בְּרַקּוֹתֵינוּ. </l>
        </lg>
        <lg number="3" type="stanza">
          <l>בַּלַּיְלָה הַהוּא הַמֶּלֶךְ שֶׁל הַארְלֶם, בְּכַף קָשָׁה מֵאֵין כָּמוֹהָ, </l>
          <l>נִקֵּר אֶת עֵינֵי הַתַּנִּינִים </l>
          <l>וְחָבַט בַּאֲחוֹרֵי הַקּוֹפִים. </l>
          <l>בְּכַף קָשָׁה מֵאֵין כָּמוֹהָ. </l>
        </lg>
        <lg number="4" type="stanza">
          <l>הַשְּׁחוֹרִים בָּכוּ מְבֻלְבָּלִים </l>
          <l>בֵּין מִטְרִיּוֹת וּשְׁמָשׁוֹת שֶׁל זָהָב; </l>
          <l>הַמּוּלָטִים מָתְחוּ אֶת הַגּוּמִי, </l>
          <l>לְהוּטִים לְהַגִּיעַ לֶחָזֶה הַלָּבָן, </l>
          <l>וְהָרוּחַ כִּסְּתָה מַרְאוֹת </l>
          <l>וְקָרְעָה אֶת וְרִידֵי הָרַקְדָנִים </l>
          <l>בַּשֶּׁקֶט שֶׁחָכְמָתוֹ מֻפְלֶגֶת. </l>
        </lg>
        <lg number="5" type="stanza">
          <l>אוֹ-אָז, שְׁחוֹרִים, אוֹ-אָז, אוֹ-אָז, </l>
          <l>תּוּכְלוּ לְנַשֵּׁק בְּלַהַט לְגַלְגַּלֵּי הָאוֹפַנַּיִם, </l>
          <l>לְהַצִּיב זוּגוֹת מִיקְרוֹסְקוֹפִּים בִּמְאוּרוֹת הַסְּנָאִים </l>
          <l>וְלִרְקֹד סוֹף סוֹף בְּלִי חֲשָׁשׁ. </l>
        </lg>
        <lg number="6" type="stanza">
          <l>אַי, הַארְלֶם מְחֻפֶּשֶׂת! </l>
          <l>אַי, הַארְלֶם מְאֻיֶּמֶת בַּהֲמוֹן חֲלִיפוֹת בְּלִי רֹאשׁ! </l>
          <l>רַחֲשֵׁךְ מַגִּיעַ אֵלַי. </l>
          <l>רַחֲשֵׁךְ מַגִּיעַ אֵלַי דֶּרֶךְ גְּזָעִים וּמַעֲלִיּוֹת, </l>
          <l>שֶׁבָּהֶן מְכוֹנִיּוֹתַיִךְ צָפוֹת מְכֻסּוֹת שִׁנַּיִם. </l>
        </lg>
        <lg number="7" type="stanza">
          <l>מִבַּעַד לַסּוּסִים הַמֵּתִים וּלְפִשְׁעֵי הָרְקָק, </l>
          <l>מִבַּעַד לְמַלְכֵּךְ הַגָּדוֹל הַנּוֹאָשׁ, </l>
          <l>שֶׁזְּקָנוֹ מַגִּיעַ לַיָּם.</l>
        </lg>
      </lg>
    </body>
  </text>
</TEI>
