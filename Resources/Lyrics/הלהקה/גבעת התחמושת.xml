<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>גבעת התחמושת</title>
        <singer classification="unknown">הלהקה</singer>
        <writer>יורם טהרלב</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>גבעת התחמושת</head>
        <lg number="1" type="stanza">
          <l>היה אז בוקר היום השני למלחמה בירושלים.</l>
          <l>האופק החוויר במזרח, היינו בעיצומו של הקרב על גבעת התחמושת.</l>
          <l>לחמנו שם מזה שלוש שעות.</l>
          <l>התנהל קרב עקשני, קטלני, הירדנים נלחמו בעקשנות.</l>
          <l>זה היה יעד מבוצר בצורה בלתי רגילה.</l>
          <l>בשלב מסוים של הלחימה נשארו לידי ארבעה חיילים בלבד.</l>
          <l>עלינו משם בכח של שתי פלוגות.</l>
          <l>לא ידעתי היכן האחרים, כיוון שהקשר עם דודיק המ"פ ניתק עוד בתחילת הקרב.</l>
          <l>באותו רגע חשבתי שכולם נהרגו.</l>
        </lg>
        <lg number="2" type="stanza">
          <l>בשתיים, שתיים ושלושים</l>
          <l>נכנסו דרך הטרשים</l>
          <l>לשדה האש והמוקשים</l>
          <l>של גבעת התחמושת.</l>
        </lg>
        <lg number="3" type="stanza">
          <l>מול בונקרים מבוצרים</l>
          <l>ומרגמות מאה עשרים</l>
          <l>מאה וכמה בחורים</l>
          <l>על גבעת התחמושת.</l>
        </lg>
        <lg number="4" type="stanza">
          <l>עמוד השחר עוד לא קם</l>
          <l>חצי פלוגה שכבה בדם</l>
          <l>אך אנו כבר היינו שם</l>
          <l>בגבעת התחמושת.</l>
        </lg>
        <lg number="5" type="stanza">
          <l>בין הגדרות והמוקשים</l>
          <l>השארנו רק את החובשים</l>
          <l>ורצנו אבודי חושים</l>
          <l>אל גבעת התחמושת.</l>
        </lg>
        <lg number="6" type="stanza"/>
        <lg number="7" type="stanza">
          <l>באותו רגע נזרק רימון מבחוץ.בנס לא נפגענו.</l>
          <l>חששתי שהירדנים יזרקו רימונים נוספים.</l>
          <l>מישהו היה צריך לעלות למעלה ולהשגיח.</l>
          <l>לא היה לי זמן לשאול מי מתנדב, שלחתי את איתן.</l>
          <l>איתן לא היסס לרגע, עלה למעלה והתחיל להפעיל את המקלעון.</l>
          <l>לפעמים היה עובר אותי והייתי צריך לצעוק לו שיישאר בקו שלי.</l>
          <l>ככה עברנו איזה שלושים מטר.</l>
          <l>איתן היה מחפה מלמעלה ואנחנו טיהרנו את הבונקרים מבפנים,</l>
          <l>עד שנפגע בראשו ונפל פנימה.</l>
        </lg>
        <lg number="8" type="stanza">
          <l>ירדנו אל התעלות</l>
          <l>אל הכוכים והמסילות</l>
          <l>ואל המוות במחילות</l>
          <l>של גבעת התחמושת.</l>
        </lg>
        <lg number="9" type="stanza">
          <l>ואיש אי אנה לא שאל</l>
          <l>מי שהלך ראשון נפל</l>
          <l>צריך היה הרבה מזל</l>
          <l>על גבעת התחמושת.</l>
        </lg>
        <lg number="10" type="stanza">
          <l>מי שנפל נסחב אחור</l>
          <l>שלא יפריע לעבור</l>
          <l>עד שנפל הבא בתור</l>
          <l>על גבעת התחמושת.</l>
        </lg>
        <lg number="11" type="stanza">
          <l>אולי היינו אריות</l>
          <l>אך מי שעוד רצה לחיות</l>
          <l>אסור היה לו להיות</l>
          <l>על גבעת התחמושת.</l>
        </lg>
        <lg number="12" type="stanza">
          <l>החלטנו לנסות לפוצץ את הבונקר שלהם בבזוקה.</l>
          <l>הבזוקה עשתה כמה שריטות לבטון.</l>
          <l>החלטנו לנסות בחומר נפץ. חיכיתי מעליהם עד שחזר הבחור עם חומר הנפץ.</l>
          <l>הוא היה זורק לי חבילות חבילות, ואני הייתי מניח את החבילות אחת אחת בפתח</l>
          <l>הבונקר שלהם.</l>
          <l>להם היתה שיטה: קודם זרקו רימון, אחר כך ירו צרור, אחר כך נחו.</l>
          <l>אז בין צרור לרימון, הייתי ניגש לפתח הבונקר שלהם ושם שם את חומר הנפץ.</l>
          <l>הפעלתי את חומר הנפץ והתרחקתי כמה שיכולתי.</l>
          <l>היו לי ארבעה מטר לתמרן, כי גם מאחורי היו לגיונרים.</l>
          <l>אני לא יודע למה קיבלתי צל"ש, בסך הכל רציתי להגיע הביתה בשלום.</l>
        </lg>
        <lg number="13" type="stanza">
          <l>בשבע, שבע ועשרים</l>
          <l>אל בית הספר לשוטרים</l>
          <l>אספו את כל הנשארים</l>
          <l>מגבעת התחמושת.</l>
        </lg>
        <lg number="14" type="stanza">
          <l>עשן עלה מן הגבעה</l>
          <l>השמש במזרח גבהה</l>
          <l>חזרנו אל העיר שבעה</l>
          <l>מגבעת התחמושת.</l>
        </lg>
        <lg number="15" type="stanza">
          <l>חזרנו אל העיר שבעה</l>
          <l>עשן עלה מן הגבעה</l>
          <l>השמש במזרח גבהה</l>
          <l>על גבעת התחמושת.</l>
        </lg>
        <lg number="16" type="stanza">
          <l>על בונקרים מבוצרים</l>
          <l>ועל אחינו הגברים</l>
          <l>שנשארו שם בני עשרים</l>
          <l>על גבעת התחמושת.</l>
        </lg>
      </lg>
    </body>
  </text>
</TEI>
