<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>זמורות יבשות</title>
        <singer classification="male singer">יזהר כהן</singer>
        <writer>דן אלמגור</writer>
        <composer>יזהר כהן</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>זמורות יבשות</head>
        <lg number="1" type="stanza">
          <l>כולם מדברים על "השנים הטובות"</l>
          <l>אך כל בן תימן במושבה רחובות</l>
          <l>עוד זוכר מעשה באיכר יונתן,</l>
          <l>שתפש שתי נשים מבנות תימן,</l>
          <l>המלקטות בכרם בין השמשות</l>
          <l>לא ענבים, רק זמורות יבשות,</l>
          <l>זמורות יבשות,</l>
          <l>זמורות יבשות להסיק תנורן.</l>
          <l>הוא תפש את שתיהן, האיכר יונתן</l>
          <l>והצליף ארוכות על השתיים בשוט,</l>
          <l>וקשות המכות כזמורות יבשות,</l>
          <l>כזמורות יבשות.</l>
        </lg>
        <lg number="2" type="stanza">
          <l>אז קשר את השתיים בחבל העב</l>
          <l>אל חמורו, לקצה הזנב,</l>
          <l>וככה, רוכב בגאווה</l>
          <l>נכנס ברכיבה אל המושבה</l>
          <l>וברחוב בראשי לעיני כולם</l>
          <l>איכר על חמור, ושוטו מורם,</l>
          <l>ושתי הנשים נגררות מאחור,</l>
          <l>קשורות בחבל לזנב החמור,</l>
          <l>שתי נשים חלשות, חששות, מתביישות</l>
          <l>שניסו ללקט קצת זמורות יבשות,</l>
          <l>קצת זמורות יבשות.</l>
          <l>קשורות לחבל, כמובלות לתלייה,</l>
          <l>וכל המושבה מביטה בדומייה,</l>
          <l>ויודעת כל המושבה:</l>
          <l>האיכר יונתן ממשפחה טובה.</l>
          <l>וקורא יונתן: זה דינו של גנב,</l>
          <l>להיקשר בחבל לקצה הזנב.</l>
          <l>מה הן גנבו? נלחשות הלחישות</l>
          <l>הן בכרם ליקטו זמורות יבשות</l>
          <l>קצת זמורות יבשות</l>
          <l>זמורות יבשות?!</l>
          <l>זמורות יבשות!</l>
        </lg>
        <lg number="3" type="stanza">
          <l>במרומי הגבעה מדנדן פעמון,</l>
          <l>וברחוב הראשי מצטופף ההמון.</l>
          <l>ורוכב האיכר ומנפנף לידיד,</l>
          <l>והרחוב הוא ארוך והומה מתמיד.</l>
          <l>צועדות הנשים, משפילות מבטן,</l>
          <l>אך יודעות שצופה בהן בנן הקטן.</l>
          <l>וברחוב הראשי, שם ברחוב הרחב</l>
          <l>הוא רואה את אמו הקשורה לזנב,</l>
          <l>הוא רואה את אמו הקשורה בצוואר</l>
          <l>נגררת, מושפלת ברחוב עד עפר. </l>
          <l>הוא רואה איך כולם בשתיקה מביטים,</l>
          <l>הוא רואה חיוכים ושומע צווחה</l>
          <l>"אמא, בואי, תראי! תהלוכה!"</l>
          <l>ויודעים כל בני המושבה:</l>
          <l>האיכר יונתן ממשפחה טובה.</l>
          <l>ויש האומרים: טוב עשה, ככה טוב.</l>
          <l>שידעו, שיראו שאסור לגנוב.</l>
          <l>והבן מתבונן. הוא ב"חדר" למד</l>
          <l>על הבן התמים שכמעט נעקד,</l>
          <l>והנה כאן ברחוב, לעיני העדה</l>
          <l>מובלת האם לעקידה,</l>
          <l>ובמקום מאכלת פולח השוט.</l>
          <l>ועצים לעולה - צרור זמורות יבשות,</l>
          <l>זמורות יבשות...</l>
        </lg>
        <lg number="4" type="stanza">
          <l>כן, מאז כבר חלפו שנים למכביר.</l>
          <l>והבן הוא כבר סב, שערו האפיר.</l>
          <l>והרבה זכרונות כבר חלפו ודהו.</l>
          <l>אך לעד לא ישכח</l>
          <l>את הערב ההוא...</l>
        </lg>
      </lg>
    </body>
  </text>
</TEI>
