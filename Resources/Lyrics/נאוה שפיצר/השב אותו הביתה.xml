<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>השב אותו הביתה</title>
        <singer classification="unknown">נאוה שפיצר</singer>
        <writer>יוסי גמזו</writer>
        <composer>נאוה שפיצר</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>השב אותו הביתה</head>
        <lg number="1" type="stanza">
          <l>אֱלֹהִים, אֵל שְמֵי הַחֹרֶף הַכְּבֵדִים וְלֹא מִגֶּשֶם </l>
          <l>אֶלָּא רַק מִתְּפִלּוֹת לֵב הַמְּמָאֵן לְהִתְיָאֵש, </l>
          <l>אִם אָכֵן אַתָּה שוֹמֵעַ אֶת קוֹלָהּ שֶל אֵם נִרְגֶּשֶת </l>
          <l>תֵּן לָנוּ קְרִיאַת-כִּוּוּן וְתֵן סִימָן שֶאַתָּה יֵ ש. </l>
        </lg>
        <lg number="2" type="stanza">
          <l>כִּי אִם יֵש בְּעוֹלַמְךָ עוֹד שְבִיב שֶל צֶדֶק, לוּא רַק חֹפֶן </l>
          <l>וְהָרֶשַע אֶת הַשְּבִיב הַזֶּה עֲדַיִן לֹא כִּבָּה, </l>
          <l>אָז הַבֵּט נָא מִמְּרוֹמֶיךָ אֶל הַנַּעַר שְדוּד-הַחֹפֶש </l>
          <l>שֶאֻמָּה שְלֵמָה נוֹשֵׂאת אֵלָיו אֶת כָּל תִּקְווֹת לִבָּהּ. </l>
        </lg>
        <lg Chorus="yes" number="3" type="stanza">
          <l>וְאִם אֵל עוֹשֶׂה-נִסִּים אַתָּה – עֲשֵׂה לָנוּ וִיהִי מָה </l>
          <l>אֵיזֶה נֵס קָטָן, פְּרָטִי, שֶהוּא שִׂמְחָה גְדוֹלָה, כְּלָלִית </l>
          <l>וְהָשֵב לָנוּ הַבַּיְתָה, אֶל חֵיקָם שֶל אַבָּא-אִמָּא </l>
          <l>אֶת הַיֶּלֶד שֶל כֻּלָּנוּ, אֶת בִּנְךָ, גִלְעָד שַלִּיט. </l>
        </lg>
        <lg number="4" type="stanza">
          <l>זֶה מַדִּיר שְנָתוֹ שֶל כָּל אֶזְרָח צְמֵא-דְרוֹר הַמַּחֲזִיק לוֹ </l>
          <l>אֶצְבָּעוֹת צְמוּדוֹת לְזֶה אֲשֶר נִשְלַח לִשְׂדוֹת-הַקְּרָב </l>
          <l>כְּמוֹ רֵעָיו, בְּשֵם כֻּלָּנוּ, וְשֶבְּלִי הֶפְסֵק מַבְזִיק לוֹ </l>
          <l>זִכְרוֹנָהּ שֶל חוֹבָתֵנוּ לִפְדּוֹתוֹ מִידֵי שוֹבָיו. </l>
        </lg>
        <lg number="5" type="stanza">
          <l>וְזֶה לֹא יִתֵּן מָנוֹחַ כְּמוֹ הָאֵש הַמְּרַצֶּדֶת </l>
          <l>בְּעֵינֵי אֶחָיו-לַנֶּשֶק שֶאַף פַּעַם לֹא נִכְחַד </l>
          <l>מִלִּבָּם אוֹתוֹ נִיצוֹץ שֶהִבְהוּבוֹ מַזְכִּיר (בְּצֶדֶק!) </l>
          <l>שֶאֶחָד בִּשְבִיל כֻּלָּם כָּאן וְכֻלָּם בִּשְבִיל אֶחָד. </l>
        </lg>
        <lg Chorus="yes" number="6" type="stanza">
          <l>וְאִם אֵל עוֹשֶׂה-נִסִּים אַתָּה – עֲשֵׂה לָנוּ וִיהִי מָה </l>
          <l>אֵיזֶה נֵס קָטָן, פְּרָטִי, שֶהוּא שִׂמְחָה גְדוֹלָה, כְּלָלִית </l>
          <l>וְהָשֵב לָנוּ הַבַּיְתָה, אֶל חֵיקָם שֶל אַבָּא-אִמָּא </l>
          <l>אֶת הַיֶּלֶד שֶל כֻּלָּנוּ, אֶת בִּנְךָ, גִלְעָד שַלִּיט. </l>
        </lg>
        <lg number="7" type="stanza">
          <l>לֹא, הָאָרֶץ לֹא תִשְקֹט עַד שֶהַבֵּן הַזֶּה שֶלָּנוּ </l>
          <l>יְשֻחְרַר מִסְּגוֹר כִּלְאוֹ אֶל חֵיק אִמּוֹ וּבֵית אָבִיו. </l>
          <l>אֱלֹהֵי פְּדוּיֵי הַשֶּבִי, אֱלֹהֵי תְּפִלּוֹת כֻּלָּנוּ, </l>
          <l>תֵן לָנוּ כִּכְלוֹת הַחֹרֶף אֶת תְּכֶלְתּוֹ שֶל אוֹר אָבִיב. </l>
        </lg>
        <lg number="8" type="stanza">
          <l>כִּי אֵינֶנּוּ חָפְשִיִּים מִן הַחוֹבָה לָתֵת חֵרוּת לוֹ </l>
          <l>כָּל עוֹד הוּא אֵינוֹ חָפְשִי וְכָל עוֹד הוּא אֵינוֹ נוֹשֵם </l>
          <l>אֶת אֲוִיר בֵּיתוֹ שֶלּוֹ שֶעַל לִבּוֹ תָמִיד חָרוּט לוֹ </l>
          <l>נִיחוֹחוֹ, אָז תֵּן סוֹפְסוֹף שֶחֲלוֹמוֹ זֶה יִתְגַּשֵּם. </l>
        </lg>
        <lg number="9" type="stanza">
          <l>אֱלֹהִים שֶבַּשָּמַיִם אוֹ בְּתוֹךְ לִבֵּנוּ פְּנִימָה, </l>
          <l>הַאֲזֵן נָא לִתְפִלַּת כֻּלָּנוּ, עִם אוֹ בְּלִי טַלִּית </l>
          <l>וְהָשֵב לָנוּ הַבַּיְתָה, אֶל חֵיקָם שֶל אַבָּא-אִמָּא </l>
          <l>אֶת הַיֶּלֶד שֶל כֻּלָּנוּ, אֶת בִּנְךָ, גִלְעָד שַלִּיט.</l>
        </lg>
      </lg>
    </body>
  </text>
</TEI>