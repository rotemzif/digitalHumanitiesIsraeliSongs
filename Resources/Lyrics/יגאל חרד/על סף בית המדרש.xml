<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>על סף בית המדרש</title>
        <singer classification="unknown">יגאל חרד</singer>
        <writer>חיים נחמן ביאליק</writer>
        <composer>איתן הדר</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>על סף בית המדרש</head>
        <lg number="1" type="stanza">
          <l>מקדש אל נעורי, בית מידרשי הישן!</l>
          <l>סיפך אשר רקב שנית עלי ניקרה,</l>
          <l>אראה שנית כתליך הנימלחים כעשן,</l>
          <l>את סחי קרקעך, את פיח התיקרה.</l>
          <l>מישנה חרבה חרבת מבלי באי מועד,</l>
          <l>עלה חציר במסילתך ושביליך דשאו,</l>
          <l>ארג העכביש על סיפונך רועד,</l>
          <l>על גגך הניקרע בני עורבים יקראו,</l>
          <l>אבן אבן תישמט ותוכה רסיסים,</l>
          <l>עמודיך יתפלצון, כולך עומד בניסים.</l>
        </lg>
        <lg number="2" type="stanza">
          <l>בעפרך יתפלש ארון מאין תורה,</l>
          <l>גוילים בלים וירוקים ירקבו בחבית,</l>
          <l>נוגות בפרצות תצצנה קרני אורה</l>
          <l>ואבלה כל פינה ובכתה כל זוית.</l>
          <l>כותלי בית המדרש, קירות הקודשים!</l>
          <l>מחבא רוח איתן, מיקלט עם עולמים!</l>
          <l>למה כה תעמדו דומם וכנואשים</l>
          <l>תטו צללים שחורים, צללים נאלמים?</l>
          <l>הסר לעד אדוני מעל משואתכם</l>
          <l>וטבעתם באבקכם ולא ישוב עוד אליכם?</l>
        </lg>
        <lg number="3" type="stanza"/>
        <lg number="4" type="stanza">
          <l>כאבלים אילמים חרש תתאבלו</l>
          <l>וביגונכם קפאתם קודרים, נעזבים</l>
          <l>התזכרו כמוני את הימים כלו?</l>
          <l>הלבניכם יצאוכם הינכם נעצבים?</l>
          <l>הלא תשאלו לשלום אסופכם במרחקים -</l>
          <l>שב הנני עתה מעמק העכור,</l>
          <l>נמלטתי להגיד לכם כי גברו המכים,</l>
          <l>נילחמנו כגיבורים, אך הוכנו אחור -</l>
          <l>ואני יתום נידח, עולל טיפוחיכם,</l>
          <l>אומלל, בוש ומנוצח שב שנית עדיכם.</l>
        </lg>
        <lg number="5" type="stanza">
          <l>ושנית, בית מדרשי, כפוף ראש כעני</l>
          <l>ומשמים כמוך על סיפך אעמודה,</l>
          <l>האבך לחורבנך, אם אבך לחורבני</l>
          <l>האם לשניהם יחדיו אבך ואספודה?</l>
          <l>הה! קינך משולח, גוזליך נעו נצו,</l>
          <l>נגוזו כצל כולם בין העצים הגבוהים.</l>
          <l>רבים אל ראשי הצורים נופצו</l>
          <l>ובשדות אחרים עוד רבים טועים,</l>
          <l>הימותו מות ישרים? או ימצאו מנוחה</l>
          <l>בחיי נבלים ולעד ישכחוך?</l>
        </lg>
        <lg number="6" type="stanza">
          <l>לא אריתי יערות דבש על דרכי המסורר,</l>
          <l>מאז הפרידתנו הרוח הרעה,</l>
          <l>אבד ניצחי מאדוני, כל עולמי התפורר,</l>
          <l>באו מים עד נפש - אך היא בם לא באה...</l>
          <l>לא ריקם שילחתני מצילך השאנן-</l>
          <l>מלאכיך הטובים שילחוני בדרך:</l>
          <l>מחשבה פוריה, היגיון רענן,</l>
          <l>לב שלם ובוטח עת תיכשל הברך,</l>
          <l>אומנם יכול לי אויבי, כלי ריק היציגני -</l>
          <l>אך היצלתי אלוהי - ואלוהים היצילני !</l>
        </lg>
        <lg number="7" type="stanza">
          <l>ואומר: רב לי לשבוע משטמה,</l>
          <l>קיקלון ובושת תחת אהבתי,</l>
          <l>הטרם ארא יד השקר רוממה?</l>
          <l>מי לי שם? מה לי שם? אשובה למנוחתי.</l>
          <l>נס אלוהים אמת בעפר לא אעולל,</l>
          <l>לא אמכור בכורתי בנזיד עדשים,</l>
          <l>בתרועת השקר קולי לא יתבולל,</l>
          <l>מהיות כפיר בין כפירים איספה בין כבשים.</l>
          <l>לא חוננתי במלתעות ובציפרניים -</l>
          <l>כל כוחי לאלוהים, ואלוהים - חיים!</l>
        </lg>
        <lg number="8" type="stanza">
          <l>וכחומט המיתכנס בתוך קשקשותיו</l>
          <l>אתבצר במיבצר הרוח בדממה,</l>
          <l>חמוש בכלי נישקי אשמור דלתותיו -</l>
          <l>למועד אתעוררה ואצא למילחמה.</l>
          <l>אדוני על ימיני! הוא יחצוב רהב,</l>
          <l>וברוח אל צבאות אגבר חיילים.</l>
          <l>ראיתי הכפירים בתלתלי הזהב</l>
          <l>שנפלו על הררי הצבאים חללים.</l>
          <l>כל הבשר חציר, יבש כוחהו,</l>
          <l>כי רוח אדוני נשבה בו - ואיננו.</l>
        </lg>
        <lg number="9" type="stanza">
          <l>לא הכות באגרוף את ידי לימדתי,</l>
          <l>ובתירוש וזנונים לא כיליתי כוחי,</l>
          <l>לשיר שיר אדוני בתבל נולדתי,</l>
          <l>שיביי - שבי צדק, צייד מישפט מלקוחי.</l>
          <l>זימרת נעים זמירותי - בפי כל הנשמה</l>
          <l>למיקצה השמיים ועד קציהם,</l>
          <l>כה תסול האמת מסילתה בדממה,</l>
          <l>כן קולות אלוהים מתפוצצים מאליהם,</l>
          <l>אין אומר, אין דברים, בלי נשמע קולם,</l>
          <l>ודיברי אלוהינו יקומו לעולם.</l>
        </lg>
        <lg number="10" type="stanza">
          <l>גם שמי אשר מחו מסיפרם בגאון</l>
          <l>על בלי גאלתיו בזימה ובדמים -</l>
          <l>האחרון על עפר יקום ממשאון</l>
          <l>ויהי חותם שדי בדברי הימים.</l>
          <l>אז ידעו מי היה השב נזיר הלאומים,</l>
          <l>שנדד עם צלוחית של פליטון בין זידים</l>
          <l>ויזרוק ויז גויים רבים עצומים</l>
          <l>ויטהר הרוחות ויבער השדים.</l>
          <l>לא גרשם בקסמים, לא הדפם בנחש,</l>
          <l>כי במקל ובתרמיל ובתפילת לחש.</l>
        </lg>
        <lg number="11" type="stanza">
          <l>לא תמוט אוהל שם! עוד אבנך וניבנית,</l>
          <l>מערמות עפרך אחייה הכתלים,</l>
          <l>עוד תבלה היכלות, כאשר בילית</l>
          <l>ביום הרס רב, בנפול מגדלים.</l>
          <l>וברפאי את מיקדש אדוני ההרוס -</l>
          <l>ארחיבה יריעותיו ואקרע לו חלוני,</l>
          <l>והדף האור חשכת צילו הפרוש</l>
          <l>ובעלות הענן ירד כבוד אדוני,</l>
          <l>וראו כל בשר למקטנם ועד גדולם,</l>
          <l>כי יבש חציר, נבל ציץ - ואדוני לעולם!</l>
        </lg>
      </lg>
    </body>
  </text>
</TEI>
