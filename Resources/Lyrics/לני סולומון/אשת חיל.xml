<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אשת חיל 10</title>
        <singer classification="unknown">לני סולומון</singer>
        <writer>מן המקורות</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אשת חיל</head>
        <lg number="1" type="stanza">
          <l>אֵשֶׁת חַיִל מִי יִמְצָא. וְרָחק מִפְּנִינִים מִכְרָהּ: </l>
          <l>בָּטַח בָּהּ לֵב בַּעְלָהּ. וְשָׁלָל לא יֶחְסָר: </l>
        </lg>
        <lg number="2" type="stanza">
          <l>גְּמָלַתְהוּ טוב וְלא רָע. כּל יְמֵי חַיֶּיהָ: </l>
          <l>דָּרְשָׁה צֶמֶר וּפִשְׁתִּים. וַתַּעַשׂ בְּחֵפֶץ כַּפֶּיהָ: </l>
        </lg>
        <lg number="3" type="stanza">
          <l>הָיְתָה כָּאֳנִיּות סוחֵר. מִמֶּרְחָק תָּבִיא לַחְמָהּ: </l>
          <l>וַתָּקָם בְּעוד לַיְלָה. וַתִּתֵּן טֶרֶף לְבֵיתָהּ וְחק לְנַעֲרתֶיהָ: </l>
        </lg>
        <lg number="4" type="stanza">
          <l>זָמְמָה שָׂדֶה וַתִּקָּחֵהוּ. מִפְּרִי כַפֶּיהָ נָטְעָה כָּרֶם: </l>
          <l>חָגְרָה בְעוז מָתְנֶיהָ. וַתְּאַמֵּץ זְרועתֶיהָ: </l>
        </lg>
        <lg number="5" type="stanza">
          <l>טָעֲמָה כִּי טוב סַחְרָהּ. לא יִכְבֶּה בַלַּיְלָה נֵרָהּ: </l>
          <l>יָדֶיהָ שִׁלְּחָה בַכִּישׁור. וְכַפֶּיהָ תָּמְכוּ פָלֶךְ: </l>
        </lg>
        <lg number="6" type="stanza">
          <l>כַּפָּהּ פָּרְשָׂה לֶעָנִי. וְיָדֶיהָ שִׁלְּחָה לָאֶבְיון: </l>
          <l>לא תִירָא לְבֵיתָהּ מִשָּׁלֶג. כִּי כָל בֵּיתָהּ לָבֻשׁ שָׁנִים: </l>
        </lg>
        <lg number="7" type="stanza">
          <l>מַרְבַדִּים עָשְׂתָה לָּהּ. שֵׁשׁ וְאַרְגָּמָן לְבוּשָׁהּ: </l>
          <l>נודָע בַּשְּׁעָרִים בַּעְלָהּ. בְּשִׁבְתּו עִם זִקְנֵי אָרֶץ: </l>
        </lg>
        <lg number="8" type="stanza">
          <l>סָדִין עָשְׂתָה וַתִּמְכּר. וַחֲגור נָתְנָה לַכְּנַעֲנִי: </l>
          <l>עז וְהָדָר לְבוּשָׁהּ. וַתִּשְׂחַק לְיום אַחֲרון: </l>
        </lg>
        <lg number="9" type="stanza">
          <l>פִּיהָ פָּתְחָה בְחָכְמָה. וְתורַת חֶסֶד עַל לְשׁונָהּ: </l>
          <l>צופִיָּה הֲלִיכות בֵּיתָהּ. וְלֶחֶם עַצְלוּת לא תאכֵל: </l>
        </lg>
        <lg number="10" type="stanza">
          <l>קָמוּ בָנֶיהָ וַיְּאַשְּׁרוּהָ. בַּעְלָהּ וַיְהַלְלָהּ: </l>
          <l>רַבּות בָּנות עָשׂוּ חָיִל. וְאַתְּ עָלִית עַל כֻּלָּנָה: </l>
        </lg>
        <lg number="11" type="stanza">
          <l>שֶׁקֶר הַחֵן וְהֶבֶל הַיּפִי. אִשָּׁה יִרְאַת ה' הִיא תִתְהַלָּל: </l>
          <l>תְּנוּ לָהּ מִפְּרִי יָדֶיהָ. וִיהַלְלוּהָ בַשְּׁעָרִים מַעֲשֶׂיהָ:</l>
        </lg>
      </lg>
    </body>
  </text>
</TEI>
